::centre
Namo tassa bhagavato arahato sammāsambuddhassa
::

### Pajjamadhu

::gatha1
Ānanda rañña ratanādi mahā yatinda,
::

::gatha2
Niccappabuddha padumappiya sevinaṅgī;
::

::gatha3
Buddhappiyena ghana buddha guṇappiyena,
::

::gathalast
Therālinā racita pajjamadhuṃ pibantu.
::

::hangnum
1\.
::

::gatha1
Uṇṇāpapuṇṇasasimaṇdalato galitvā,
::

::gatha2
Pādambujaṅguli dalaṭṭha sudhā lavānaṃ;
::

::gatha3
Pantīva satthu nakhapanti pajāvisesaṃ,
::

::gathalast
Pīṇetu suddha sukhitammaṇa tuṇḍapītā.
::

::hangnum
2\.
::

::gatha1
Khittāya māraripunā parivatya satthu,
::

::gatha2
Pādassayā jita disāya sitattalāya;
::

::gatha3
Yā jeti kañcana sarāvaliyā siriṃ sā,
::

::gathalast
Detanginaṃ raṇajayaṅgulipantikantā.
::

::hangnum
3\.
::

::gatha1
Sovaṇṇa vaṇṇa sukhumacchavi somma kumma,
::

::gatha2
Piṭṭhīva piṭṭhi kamatunnati bhāti yesaṃ;
::

::gatha3
Tesuppatiṭṭhitasukomaladīghapaṇhi,
::

::gathalast
Pādā jinassa padadantu padaṃ janassa.
::

::hangnum
4\.
::

::gatha1
Acchera paṅkajasiraṃ siriyā sakāya,
::

::gatha2
Ye maddino viya caranti saroja sīse;
::

::gatha3
Sañcumbitā viya ca tāni parāga rāgā,
::

::gathalast
Te nīrajā munipadā padadantu lakkhiṃ.
::

::hangnum
5\.
::

::gatha1
Agāmi kāla jana maṅgala bhattu bhāvaṃ,
::

::gatha2
Vyākattumatra kusaleniva nimmitāni;
::

::gatha3
Yātrāsumaṭṭhasatamaṅgalakkhaṇāni,
::

::gathalast
Sādhetu naṃ padayugaṃ jayamaṅgalāni.
::

::hangnum
6\.
::

::gatha1
Sassevijantuvarasantipurappavese,
::

::gatha2
Niccaṃ susajja ṭhapitāniva maṅgalāya;
::

::gatha3
Ye te dadhanti kalamaṅgalalakkhaṇāni,
::

::gathalast
Vattantu te jinapadā jayamaṅgalāya.
::

::hangnum
7\.
::

::gatha1
Sabbebhibhūya sapadesu nipātanassa,
::

::gatha2
Saññāṇakaṃ viya yadassitasabbaloko;
::

::gatha3
Pādātyadhokatatilokasirovarā pi,
::

::gathalast
Lokaṃ puṇantu jayamaṅgalakāraṇāni.
::

::hangnum
8\.
::

::gatha1
Lokattayekasaraṇattavibhāvanāya,
::

::gatha2
Sajjo va tiṭṭhati yahiṃ suvibhattaloko;
::

::gatha3
Taṃ sabbalokapaṭibimbitadappaṇābhaṃ,
::

::gathalast
Pādadvayaṃ janasusajjanahetu hotu.
::

::hangnum
9\.
::

::gatha1
Lokuttarāya siriyādhigamāya suṭṭhu,
::

::gatha2
Rajanti yattha diguṇāniva pātu bhūtā;
::

::gatha3
Cakkāsanābhisahanemisahassarāni,
::

::gathalast
Tyaṅghī disantu sakalissariyaṃ janassa.
::

::hangnum
10\.
::

::gatha1
Yatrullasanti duvidhāniva pātū bhūtā,
::

::gatha2
Dhammassasabbabhuvanassa ca issaratte;
::

::gatha3
Cakkāni cakkasadisāni sudassanassa,
::

::gathalast
Tānajja jantu saraṇā caraṇāni hontu.
::

::hangnum
11\.
::

::gatha1
Sattesu vacchatu sirī sirivacchakena,
::

::gatha2
Sovatthi sotthimanutiṭṭhatu puggalesu;
::

::gatha3
Nandiṃ janānamanuvattatu nandivattī,
::

::gathalast
Sīsānalaṃkurutu pādavataṃsako pi.
::

::hangnum
12\.
::

::gatha1
Bhaddāya pīṭhamupagacchatu bhaddapīṭhaṃ,
::

::gatha2
Vuddhiṃ janānamanuvattatu vaddhamānaṃ;
::

::gatha3
Puṇṇattamaṅgimanukubbatu puṇṇakumbho,
::

::gathalast
Pāti ca pātu satataṃ janataṃ apāyā.
::

::hangnum
13\.
::

::gatha1
Setātapattamapanetamaghātape taṃ,
::

::gatha2
Khaggo vichindatu sadā duritārivagge;
::

::gatha3
Saṃklesadāhamapanetu satālavaṇṭa,
::

::gathalast
Saṃvījanī kumatimakkhikamorahattho.
::

::hangnum
14\.
::

::gatha1
Ākaḍḍhano janavilocanamattaninnaṃ,
::

::gatha2
Vāretu sabbagativāranamaṅkuso so;
::

::gatha3
Pādambujassirivilāsaniketanaṃ va,
::

::gathalast
Pāsādalakhaṇamupetu manopasādaṃ.
::

::hangnum
15\.
::

::gatha1
Pāṇīnamattabhajataṃ varapuṇṇapattaṃ,
::

::gatha2
Sammā dadātu padanissitapuṇṇapatto;
::

::gatha3
Pādesu jantu manabandhanadāmabhūtaṃ,
::

::gathalast
Dāmaṃ dametu vimalaṃ janatammanāni.
::

::hangnum
16\.
::

::gatha1
Uṇhīsakuppalamaṇīpadumehi pādā,
::

::gatha2
Sassevijantukaraṇāni vibhūsayantu;
::

::gatha3
Sannettanāvupagatānamanagghakāni,
::

::gathalast
Bojjhaṅgasattaratanāni dade samuddo.
::

::hangnum
17\.
::

::gatha1
Uttuṅga niccalaguṅā jitatāya niccaṃ,
::

::gatha2
Sevīva pādasiri nicca samubbahaṃ va;
::

::gatha3
Atrāpi sakkabhavanubbahaṇe niyutto,
::

::gathalast
Pādaṭṭhameru bhavataṃ bhavataṃ vibhūtyā.
::

::hangnum
18\.
::

::gatha1
So cakkavāḷasikharī pyavataṃ samantā,
::

::gatha2
Sabbūpasaggavisarājanataṃ samaggaṃ;
::

::gatha3
Dīpā puthūpi caturo dvisahassa khuddā,
::

::gathalast
Dhārentvapāyapatamānamadatva jantuṃ.
::

::hangnum
19\.
::

::gatha1
Sūro pabodhayatu jantu saroruhāni,
::

::gatha2
Cando pasāda kumudāni manodahesu;
::

::gatha3
Nakkhattajātamakhilaṃ subhatāya hotu,
::

::gathalast
Cakkaṃ dhajaṃ ripujayāya jayaddhajāya.
::

::hangnum
20\.
::

::gatha1
Jetuṃ sasaṃsada-sudassana-cakkavatti,
::

::gatha2
Cakkānugantalalitaṃ yahimāvaheyya;
::

::gatha3
Cakkāṇuvatti parisāvata-cakkavatti,
::

::gathalast
Naṃvattataṃ padayugaṃ janatā hitāya.
::

::hangnum
21\.
::

::gatha1
Pujetumāgata vatā vajirāsanaṭṭha,
::

::gatha2
Mindena chaḍḍita mahāvijayuttarākhyaṃ;
::

::gatha3
Saṃkhaṃ paviṭṭhamiva mārabhayā padādho,
::

::gathalast
Pādaṭṭhasaṃkhamiha vattatu santiyā vo.
::

::hangnum
22\.
::

::gatha1
Sovaṇṇamacchayugalaṃ sivabhatta bhoge,
::

::gatha2
Icchā bahūpakaraṇaṃ bhavataṃ janānaṃ;
::

::gatha3
Kumbhīladhiggahitato va padutthacittā,
::

::gathalast
Pādambujākara vigāhi tu nopahontu.
::

::hangnum
23\.
::

::gatha1
Sattāpagā janamanoja male jahantu,
::

::gatha2
Saṃklesadāhamapanentu dahā ca satta;
::

::gatha3
Selā ca satta vidadhantu janassa tānaṃ,
::

::gathalast
Lokappasiddhijanane bhavataṃ patākā.
::

::hangnum
24\.
::

::gatha1
Pāṭaṅki santi gamane bhavatūpakārā,
::

::gatha2
Dāhettanesu jahataṃ padacāmaraṃ taṃ;
::

::gatha3
Sallokalocanamahussava-ussitaṃ va,
::

::gathalast
Vatteyya toraṇamanuttaramaṅgalāya.
::

::hangnum
25\.
::

::gatha1
Yasmiṃ miginda gata bhīti balāva daḍḍha,
::

::gatha2
Dānā natā siravidāraṇa pīḷitāva;
::

::gatha3
Nālāgirī karivaro girimekhalo ca,
::

::gathalast
Taṃ sīhavikkamapadaṃ hanatā ghadantiṃ.
::

::hangnum
26\.
::

::gatha1
Pāpāhino hanatu pādasuvaṇṇarājā,
::

::gatha2
Vyagghādhipo kalijane adataṃ asesaṃ;
::

::gatha3
Vālāha-assapati sampatituṃ adatvā,
::

::gathalast
Pāyesu pāpayatu santipurampajāyo.
::

::hangnum
27\.
::

::gatha1
Chaddanta danti lalitaṃ galitaṃ rusamhā,
::

::gatha2
Luddetta dubbhini dise acalaṃ dadhāno;
::

::gatha3
Pādaṭṭhahatthipati sampati jantutāse,
::

::gathalast
Tāsetu hāsamaparandisataṃ satānaṃ.
::

::hangnum
28\.
::

::gatha1
Sabbaṅgino caraṇuposatha hatthirājā,
::

::gatha2
Pāpetu sabbacatudīpikarajjalakkhiṃ;
::

::gatha3
Kittīva pādaparicārikatā niyuttā,
::

::gathalast
Kelasaselapaṭimā hitamācareyya.
::

::hangnum
29\.
::

::gatha1
Sāmissa haṃsasamaye dahapāsabaddha,
::

::gatha2
Māsīna vesagamako viya pādahaṃso;
::

::gatha3
Nigghosa gantijitato viya mūgapakkho,
::

::gathalast
Yāretu sabba janatā bhavagantukattaṃ.
::

::hangnum
30\.
::

::gatha1
Ohāya dibbasarasiṃ khilaloka sabba,
::

::gatha2
Rammaṅghivāpimavagāhitavāva pāde;
::

::gatha3
Erāvaṇo karivaro manasābhiruḷhe,
::

::gathalast
Jantuṃ purindadapuraṃ nayataṃ va sīghaṃ.
::

::hangnum
31\.
::

::gatha1
Hitvā sakambhavanamaṅghinisevanattha,
::

::gatha2
Māgamma ramma taratāyiha nissito va;
::

::gatha3
Pāletva mūni padavāpitaraṅgabhaṅgi,
::

::gathalast
Mangī karontatanuvāsuki nāgarājā.
::

::hangnum
32\.
::

::gatha1
Nāthassa kañcanasikhāvalajātilīla,
::

::gatha2
Māvikaraṃ va padanissitamorarājā;
::

::gatha3
Taṃ dhammadesanaraveniva luddakassa,
::

::gathalast
Lokassa pāpaphaṇino hanataṃ asesaṃ.
::

::hangnum
33\.
::

::gatha1
Saṃsārasāgaragate sadhane jane te,
::

::gatha2
Netampade kalacatummukhahemanāvā;
::

::gatha3
Nibbāṇapaṭṭanavaraṃ bharukacchakantaṃ,
::

::gathalast
Suppārapaṇḍita gatā viya āsunāvā.
::

::hangnum
34\.
::

::gatha1
Sambodhi ñāṇa paripācayato munissa,
::

::gatha2
Bhatto yathā himavataddi samādhihetu;
::

::gatha3
Evammanena bhajataṃ himavaddipāde,
::

::gathalast
Sambodhiñāṇa paripācanahetu hotu.
::

::hangnum
35\.
::

::gatha1
Daḷhaṃ parājitatayā muninā sarena,
::

::gatha2
Suññassaropagata pañjara bandhanova;
::

::gatha3
So pādapañjaragato karavīkapakkhī,
::

::gathalast
Sabbesamappīyāvacañjahatā bhavantaṃ.
::

::hangnum
36\.
::

::gatha1
Te cakkavāka makarā api koñca jīvaṃ,
::

::gatha2
Jīvādi pakkhivisarā sarasīva bhuttaṃ;
::

::gatha3
Vessantarena caraṇambuji nibbhajantā,
::

::gathalast
Jantu tahiṃ viya pade suramentu niccaṃ.
::

::hangnum
37\.
::

::gatha1
Taṃ candakinnaragatiṃva gatassa bodhi,
::

::gatha2
Sattassa tassa sapajāpatikassa bhāvaṃ;
::

::gatha3
Saṃsūcayanta pada kinnara kinnarī ve,
::

::gathalast
Sāmaggimagga paṭi pattisu pāpayantu.
::

::hangnum
38\.
::

::gatha1
Saṃrājadhānimusabho vahatagga bhāraṃ,
::

::gatha2
Pītippayo pajanayeyya savacchadhenu;
::

::gatha3
Sassevino abhiramentu chakāmasaggā,
::

::gathalast
Dhārentu jhāyimiha soḷasa dhātudhāmā.
::

::hangnum
39\.
::

::gatha1
Sutvā jinassa karavīka sarammanuññaṃ,
::

::gatha2
Aññoñña bhītirahitā api paccanīkā;
::

::gatha3
Hitvā gatiṃ viya ṭhitā padasattarūpā,
::

::gathalast
Sabbaṃ bhavassita janānagatiṃ hanantu.
::

::hangnum
40\.
::

::gatha1
Sovaṇṇa kāhaḷa yugo pamamindirāya,
::

::gatha2
Sannīrapuppha mukulopamamussavāya;
::

::gatha3
Niccaṃ susajja ṭhapitaṃ muni tiṭṭhatante,
::

::gathalast
Jaṅghādvayaṃ janavilocana maṅgalāya.
::

::hangnum
41\.
::

::gatha1
Lakhyā vilāsa mukuradvaya sannikāsaṃ,
::

::gatha2
Tāḍaṅka maṇḍana viḍambakamaṃsu saṇḍaṃ;
::

::gatha3
Jānudvayaṃ laḷita sāgara bubbalābhaṃ,
::

::gathalast
Hotaṃ jagattaya nijatta vibhūsitunte.
::

::hangnum
42\.
::

::gatha1
Chaddanti dinna varadanta yugopamānā,
::

::gatha2
Taṃ hatthi soṇḍa kama puṇṇa guṇā tavorū;
::

::gatha3
Līla payodhi siri keḷi suvaṇṇarambhā,
::

::gathalast
Khandhāva dentu paripuṇṇa gune janānāṃ.
::

::hangnum
43\.
::

::gatha1
Jaṅghakkha kadvya samappita cittapāda,
::

::gatha2
Cakkadvayī manamanojahayo mune te;
::

::gatha3
Sonī ratho sirivaho manasā bhiruḷhaṃ,
::

::gathalast
Lokattayaṃ sivapuraṃ lahu pāpayātu.
::

::hangnum
44\.
::

::gatha1
Rammora pākaṭa taṭāka taṭā savanta,
::

::gatha2
Romāvalī jala panālika koṭikaṭṭhā;
::

::gatha3
Nābhī gabhīra sarasī siri keḷitā te,
::

::gathalast
Sassevinaṃ vyasana ghammamalaṃ sametu.
::

::hangnum
45\.
::

::gatha1
Kanticchaṭā luḷita rūpa payodhi nābhi,
::

::gatha2
Āvaṭṭa vaṭṭita nimujjita sabbaloko;
::

::gatha3
Sobhagga toya nivahaṃ visaso pivitvā,
::

::gathalast
Lokuttarādi sukha mucchitataṃ payātu.
::

::hangnum
46\.
::

::gatha1
Gambhīra cittarahadaṃ paripūrayitvā,
::

::gatha2
Taṃ sandamāna karuṇambu pavāha tulyā;
::

::gatha3
Romālivallihari nābhi subhālavālā,
::

::gathalast
Detaṃ lahuṃ sivaphalaṃ bhajataṃ mune te.
::

::hangnum
47\.
::

::gatha1
Cārūra sāriphalako kuṭilagga loma,
::

::gatha2
Pantī vibhatti sahito siri keḷi sajjo;
::

::gatha3
Saggāpavagga sukha jūtaka keḷi hetu,
::

::gathalast
Hotaṃ tiloka sukha jūtaka soṇḍakānaṃ.
::

::hangnum
48\.
::

::gatha1
Gambhīra citta rahado dara gāhamāna,
::

::gatha2
Mettādayā kari vadhū kara sanni kāsā;
::

::gatha3
Sabbaṅginaṃ sivaphalaṃ tanu deva rukkhe,
::

::gathalast
Sākhā sakhā tava bhujā bhajataṃ dadantu.
::

::hangnum
49\.
::

::gatha1
Nihāra bindu sahitaggadalopa sobhi,
::

::gatha2
Byālamba ratta padumadvaya bhaṅgi bhājā;
::

::gatha3
Pāpārisīsalunateniva ratta rattā,
::

::gathalast
Rattā karā tava bhavumbhuvi maṅgalāya.
::

::hangnum
50\.
::

::gatha1
Rupassirī carita caṅkama vibbhamā te,
::

::gatha2
Piṭṭhī yathā kalala muddhani setu bhūtā;
::

::gatha3
Evaṃ bhavaṇṇava samuttaraṇāya setu,
::

::gathalast
Hotammahākanaka saṃkama sannikāsā.
::

::hangnum
51\.
::

::gatha1
Saddhamma desana manohara bherināda,
::

::gatha2
Saṃcāraṇe sivapuraṃ visituṃ janānaṃ;
::

::gatha3
Gīvā suvaṇṇamaya cāru mutiṅga bheri,
::

::gathalast
Bhāvambhajā bhavatu bhūta vibhūtiyā te.
::

::hangnum
52\.
::

::gatha1
Lakhī nivāsa vadanambuja matta ninna,
::

::gatha2
Mākaḍḍhayaṃ jana vilocana cañcarīke;
::

::gatha3
Sorabbha dhamma makaranda nisandamānaṃ,
::

::gathalast
Piṇetu tena sarasena sabhā jane te.
::

::hangnum
53\.
::

::gatha1
Lakhī samāruhita vattarathe rathaṅga,
::

::gatha2
Dvandānu kāri miga rāja kapola līlaṃ;
::

::gatha3
Tādaṅka maṇḍalayugaṃ viya kaṇṇabhājaṃ,
::

::gathalast
Gaṇḍatthaladvyamalaṃkurutaṃ janatte.
::

::hangnum
54\.
::

::gatha1
Lāvaṇṇa maṇṇava pavāḷa latā dvayābhaṃ,
::

::gatha2
Tandeha deva taru pallava kante mantaṃ;
::

::gatha3
Vattāravinda makaranda parājisobhaṃ,
::

::gathalast
Rattādharadvayamadho kurutaṃ janāghaṃ.
::

::hangnum
55\.
::

::gatha1
Uṇṇā sakuntigata matthaka natthu kūpa,
::

::gatha2
Subbhū lakāra sahitoṭṭha pavāḷa nāvā;
::

::gatha3
Gattuttararaṇṇava gatā tava jantukānaṃ,
::

::gathalast
Hotaṃ bhavaṇṇava samuttaranaya nātha.
::

::hangnum
56\.
::

::gatha1
Isaṃ vikāsa padumodara kesarāli,
::

::gatha2
Līlā vinaddha rucirā tava danta panti;
::

::gatha3
Vānī vadhū dharita mālati mālya tulyā,
::

::gathalast
Tassaṃ jānassa manarañjana mācareyya.
::

::hangnum
57\.
::

::gatha1
Saddhamma nijjhara suratta silātalābhā,
::

::gatha2
Jivhā vacī naṭa vadhū kala raṅga bhūtā;
::

::gatha3
Saddhamma seṭṭha taraṇī nihitappiyā te,
::

::gathalast
Saṃsāra sāgara samuttaraṇāya hotu.
::

::hangnum
58\.
::

::gatha1
Dantaṃsu kañcukīta rattadharo padhāne,
::

::gatha2
Jivhā suratta sayane mukha mandiraṭṭhe;
::

::gatha3
Āmokkha mutti vadhuyā sayitāya tuyhaṃ,
::

::gathalast
Kubbantu saṃgama malaṃ jana sotu kāmi.
::

::hangnum
59\.
::

::gatha1
Uṇṇā tathābhinava patta varābhi rāmā,
::

::gatha2
Līlollasanta bhamukadvaya nīla pattā;
::

::gatha3
Ghānoru cāru kadalī vadanā lavālā,
::

::gathalast
Tuyhaṃ pavattatu ciraṃ jana maṅgalāya.
::

::hangnum
60\.
::

::gatha1
Bālatthalī hari silātala piṭṭhikaṭṭha,
::

::gatha2
Bhūvallaridvaya mayūra yugassa tuyhaṃ;
::

::gatha3
Pañcappabhā rucira piccha yugassirīkaṃ,
::

::gathalast
Nettadvayaṃ manasi puñchatu pāpadhūliṃ.
::

::hangnum
61\.
::

::gatha1
Indīvarāntagata bhiṅgika panti bhaṅgi,
::

::gatha2
Pañambujassaratate viya gacchapantī;
::

::gatha3
Nettambujassiri tirokaraṇīva tuyhaṃ,
::

::gathalast
Pamhāvalī sirigateha tiro karontu.
::

::hangnum
62\.
::

::gatha1
Vattullasambuja vilocana haṃsa tuṇḍa,
::

::gatha2
Kañjaṃsu piñjara mulāla latā dvyābhaṃ;
::

::gatha3
Dolādvayaṃva savaṇadvyamatta lakkhyā,
::

::gatha3
Hotaṃ tavajja janatā maticārahetu.
::

::hangnum
63\.
::

::gatha1
Vammīka matthaka sayānaka bhūridatta,
::

::gatha2
Bhoginda bhogavali vibbhamamā vahanti;
::

::gatha3
Ghānopariṭṭhitamune tava tuṇṇamuṇṇā,
::

::gathalast
Taggāhino viya janassa dadātu vittaṃ.
::

::hangnum
64\.
::

::gatha1
Rūpindirāya vijaye khila loka rūpaṃ,
::

::gatha2
Ghāṇoru cāru parighopari baddha siddhā;
::

::gatha3
Nīlābha vāta viluthanta vayaddhajābhā,
::

::gathalast
Tiṭṭhantu sajja duritāri jayāya te bhū.
::

::hangnum
65\.
::

::gatha1
Uṇṇassitopala nivesita bunda sandhi,
::

::gatha2
Ghāṇoru piṇḍakamaghā tapa rundhitunte;
::

::gatha3
Hotammukhambuja sirī sirasussitābhaṃ,
::

::gathalast
Bhū nīla paṭṭika lalāta suvaṇṇa chattaṃ.
::

::hangnum
66\.
::

::gatha1
Rupaṅka vedana vilocana bāna diṭṭhī,
::

::gatha2
Dhārā nisāna maṇivaṭṭa sirī siro te;
::

::gatha3
Siddhā matosadha katañjana puñja lakkhī,
::

::gathalast
Hotaṃ janassa nayanāmaya nāsanāya.
::

::hangnum
67\.
::

::gatha1
Sakkhandha bāhuyuga torana majjha gīvā,
::

::gatha2
Dharappitassirighato pari mussavāya;
::

::gatha3
Nīluppalāva ṭhapitā savibhatti kante,
::

::gathalast
Kesā bhavantu bhuvanattaya maṅgalāya.
::

::hangnum
68\.
::

::gatha1
Hemagghiye ṭhapita nīla silā kapāle,
::

::gatha2
Pajjota jāla lalitaṃ muni sārayantī;
::

::gatha3
Rūpassirī sirasi bhūsita hema mālā,
::

::gathalast
Kārā karotu subhagaṃ tava ketu mālā.
::

::hangnum
69\.
::

::gatha1
Bhyāmappabhāli tava kañcana mora kāle,
::

::gatha2
Surodaye vitata candaka cakkalakkhī;
::

::gatha3
Meghāvanaddha sikharunnata hema selā,
::

::gathalast
Yantindacāpa vikatīva dadātu sobhaṃ.
::

::hangnum
70\.
::

::gatha1
Paṭṭhāya te paṇidhito suci dāna sīla,
::

::gatha2
Nekkhamma pañña viriyakkhama saccadhiṭṭhā;
::

::gatha3
Mettā upekkhiti ime dasa pūratova,
::

::gathalast
Pūrentu pārami guṇā janatānamatte.
::

::hangnum
71\.
::

::gatha1
Pattuttaruttaradasā paṇidhāna bījā,
::

::gatha2
Cetoradharāya karuṇā jala sekha vuddhā;
::

::gatha3
Sabbaññu ñāṇa phaladā sati vāṭa guttā,
::

::gathalast
Taṃ samphalandisatu pāramitā latā te.
::

::hangnum
72\.
::

::gatha1
Ābodhi puṇṇami padiṭṭha dinādito te,
::

::gatha2
Sambhāra kāla sita pakkha kamābhi vuddho;
::

::gatha3
Sampuṇṇa pārami guṇāmataraṃsi taṃva,
::

::gathalast
Sabbaṅgi kunda kumudāni pabodhayeyya.
::

::hangnum
73\.
::

::gatha1
Āpacchimabbhava sivapphala lābha dānā,
::

::gatha2
Dānappabandhamapidāna phalappabhandaṃ;
::

::gatha3
Saṃvaḍḍhayi tvaṃ abhipatthanato yathevaṃ,
::

::gathalast
Jantuttaruttara phalaṃ khalu sambhunantu.
::

::hangnum
74\.
::

::gatha1
Ārambhatoppabhuti yāva tavaggamaggā,
::

::gatha2
Vikkhālita ghakalusaṃ suci sīla toyaṃ;
::

::gatha3
Mettā dayā madhura sītalatāyupetaṃ,
::

::gathalast
Sodhetu tvaṃva bhava nissita jantu metaṃ.
::

::hangnum
75\.
::

::gatha1
Āpaccimattamabhinikkhamanābhiyogā,
::

::gatha2
Paṭṭhāya tampabhavato paripuṇṇa gehā;
::

::gatha3
Tvaṃ sabba jāti gahato api nikkhamittho,
::

::gathalast
Evaṃ janā bhava dukhā khalu nikkhamantu.
::

::hangnum
76\.
::

::gatha1
Ekaggato pala tale nisitā cirandhi,
::

::gatha2
Dhārā sucittu sutale sati daṇḍa baddhe;
::

::gatha3
Nibbijjhi lakkhaṇa dhanuṭṭhiti santi lakkhaṃ,
::

::gathalast
Khittā tayonamanu vijjhatu jantu khittā.
::

::hangnum
77\.
::

::gatha1
Tvaṃ pāramī jala nidhiṃ caturiha bāhu,
::

::gatha2
Sattīhi suttari ciraṃ janakova sindhuṃ;
::

::gatha3
Sampanna vikkama phalosi yathā casova,
::

::gathalast
Evaṃ janā viriyatapphalame dhayantu.
::

::hangnum
78\.
::

::gatha1
Satta paradha dahanesu ciraṃ sudhantaṃ,
::

::gatha2
Khantī suvaṇṇa kata rūpa samantimattā;
::

::gatha3
Sabbā parādhamasahi tvaṃasayhamevaṃ,
::

::gathalast
Sabbe janāpi khamanena bhajantu santiṃ.
::

::hangnum
79\.
::

::gatha1
Lakkhādhikaṃ catura saṃkhiya kappa kālaṃ,
::

::gatha2
Saccena suṭṭhu paribhāvita vācino te;
::

::gatha3
Vācāya sacca phusitāya samenti jantu,
::

::gathalast
Evaṃ visuddha vacanā janatā bhavantu.
::

{para:80} 80\.

::gatha1
Ādinna dhamma mahiyatthira suppatiṭṭhā,
::

::gatha2
Dhiṭṭhāna pārami mahā vajiraddi tuyhaṃ;
::

::gatha3
Sattena kena pi yathāhi abhejja nejjo,
::

::gathalast
Evaṃ janāpi kusalesu adhiṭṭha hantu.
::

::hangnum
81\.
::

::gatha1
Tvaṃ sabba satta cirabhāvita metta citta,
::

::gatha2
Toyehi saṃsamita kodha mahā hutāso;
::

::gatha3
Lokuttaraṃ taditaraṃ hitamāvahittho,
::

::gathalast
Evaṃ janesu janatā hitamāvahantū.
::

::hangnum
82\.
::

::gatha1
Mittopakāra paṭipakkha janāpakāre,
::

::gatha2
Tvaṃ nibbikāra manaso cirabhāvanāya;
::

::gatha3
Pattosilābha pabhutaṭṭusu nibbikāraṃ,
::

::gathalast
Evaṃ janānunaya kopa nudā bhavantu.
::

::hangnum
83\.
::

::gatha1
Sampanna hetu vibhavo tusite vimānaṃ,
::

::gatha2
Yuttaṃ guṇehi navabhippadavī vimānaṃ;
::

::gatha3
Tvaṃ vādhiparamidhirohiniyā tiloko,
::

::gathalast
Ārohatu bhaya sukhaṃ padavī vimānaṃ.
::

::hangnum
84\.
::

::gatha1
Tvaṃverahaṃsi samabujjhi yathāca sammā,
::

::gatha2
Sampanna vijja caraṇo sugatosi hontu;
::

::gatha3
Lokaṃ vido purisadammasusārathī si,
::

::gathalast
Satthāsi bujjhi bhagavā si tatheva jantu.
::

::hangnum
85\.
::

::gatha1
Saccitta bhū nidahitaṃ janatāya tuyhaṃ,
::

::gatha2
Kalyāṇavaṇṇaratanaṇṇavajātibhinnaṃ;
::

::gatha3
Dukkhaggi cora jalupaddutajāti gehe,
::

::gathalast
Tassā sukhaṃ bhavatu jīvitumāpadāya.
::

::hangnum
86\.
::

::gatha1
Vācā vicitta vara tantu gataṅgi kaṇṭhe,
::

::gatha2
Svā mutta sagguṇa mahā ratanā valī te;
::

::gatha3
Vevaṇṇi yattani bhavaṃ sakalampahāya,
::

::gathalast
Hotañjanassa siri saṅgama maṅgalāya.
::

::hangnum
87\.
::

::gatha1
Taṃ sagguṇatthava dahaṭṭha sutippanāli,
::

::gatha2
Nissandamāna guṇanīra nipāna tinte;
::

::gatha3
Khettetta saññini janā kata loma haṃsa,
::

::gathalast
Bījaṅkurī kusala sassa phalaṃ labhantu.
::

::hangnum
88\.
::

::gatha1
Āpāyikappabhuti dukkha nidāgha kāla,
::

::gatha2
Santāpitā nikhila loka mano kadambā;
::

::gatha3
Taṃ vaṅṇa megha phusanā hasanaṅkurehi,
::

::gathalast
Iddhā bhavantu mati vallari vellītā te.
::

::hangnum
89\.
::

::gatha1
Hetuddasā phaladasā samavaṭṭhitaṃ taṃ,
::

::gatha2
Sabbattha satta hitamāvahaṇena siddhaṃ;
::

::gatha3
Cintāpathātiganubhāva vibhāvanante,
::

::gathalast
Bhūtānamatthu caritabbhutamattha sidhyā.
::

::hangnum
90\.
::

::gatha1
Aṅgārakāsumabhilaṅghiya dāna kāle,
::

::gatha2
Bhattattano pada paṭicchaka paṅkajā ca;
::

::gatha3
Yātakkhaṇe tava pade dhaṭamuṭṭhahitvā,
::

::gathalast
Paṅkeruhāṃ siva madhuṃ sarataṃ dadantu.
::

::hangnum
91\.
::

::gatha1
Saccena maccha pati vassita vassadhārā,
::

::gatha2
Satte dayāya tava vassita vassadhārā;
::

::gatha3
Gimhe janassa samayiṃsu yathā tathātā,
::

::gathalast
Dhamambuvuṭṭhiva samentu kilesa dāhe.
::

::hangnum
92\.
::

::gatha1
Chaddanta nāga patinā khamatā parādhaṃ,
::

::gatha2
Chetvā kare ṭhapita dantavarāva luddaṃ;
::

::gatha3
Loke hitāya ṭhapitā tava danta dhātu,
::

::gathalast
Seṭṭhā janaṃ siva puraṃ lahu pāpayantu.
::

::hangnum
93\.
::

::gatha1
Taṃ temiyākhya yatinossama mālakamhi,
::

::gatha2
Okiṇṇa mutta kanakā vuja vippakiṇṇā;
::

::gatha3
Kāruñña vārida cuto daka bindu bandhū,
::

::gathalast
Dhātu samentu tava jantusu dukkhadāhe.
::

::hangnum
94\.
::

::gatha1
Raṭṭhassa attha caraṇāya asammukhassa,
::

::gatha2
Rāmena dinna tiṇa saṃkhata pādukāva;
::

::gatha3
Bhuttā tayā ciramasammukha nāgatassa,
::

::gathalast
Lokassa atthamanu tiṭṭhatu patta dhātu.
::

::hangnum
95\.
::

::gatha1
Vutto janānamupadissa varāha raññā,
::

::gatha2
Satthiṃ sahassa saradaṃ viya ñāya dhammo;
::

::gatha3
Ādeyya heyyamupadissa tayā pavutto,
::

::gathalast
Dhammo pavattatu ciraṃ janatā hitāya.
::

::hangnum
96\.
::

::gatha1
Mārāri maddana hitādhigamaṃ karotā,
::

::gatha2
Bhatto tayā vara mahā jaya bodhi rājā;
::

::gatha3
Saggā pavavagga hitahetu janassa hantvā,
::

::gathalast
Sabbantarāyamiha tiṭṭhatu suṭṭhu sajjo.
::

::hangnum
97\.
::

::gatha1
Sāmoda vaṇṇa bhajanī guṇa mañjarīyaṃ,
::

::gatha2
Cariyā latā vikasitā tava sapphalaṅgaṃ;
::

::gatha3
Okiṇṇa citta madhupe rasa pīṇayanti,
::

::gathalast
Sambhāvitā bhuvi pavattatu matthakehi.
::

::hangnum
98\.
::

::gatha1
Sambuddha selavalayantara jānanavhā,
::

::gatha2
Nottattato tipathagā yati sāgaraṭṭhā;
::

::gatha3
Dhammā pagā suti vase tarite puṇanti,
::

::gathalast
Sambhāra sassamiha vattatu pacayanti.
::

::hangnum
99\.
::

::gatha1
Paññāṇa kūpa sita paggaha vāyu gāhī,
::

::gatha2
Saddhā lakāra sahitā sati pota vāhā;
::

::gatha3
Sampāpayātu bhava sāgara pāra tīra,
::

::gathalast
Sappattanaṃ varadhane pati patti nāvā.
::

::hangnum
100\.
::

::gatha1
Bojjhaṅga satta ratanākara dhamma khandha,
::

::gatha2
Gambhīra nīra caya sāsana sāgaro saṃ;
::

::gatha3
So sīlyananta tanu veṭitha ñāṇa mantha,
::

::gathalast
Selena manthitavataṃ disatā mataṃ ve.
::

::hangnum
101\.
::

::gatha1
Vuttena tena vidhinā vidhinā tato taṃ,
::

::gatha2
Laddhā nubhūtamamataṃ khila dosa nāsaṃ;
::

::gatha3
Accanta roga jaratā maraṇā bhi bhūtaṃ,
::

::gathalast
Bhūtaṃ karotu amaraṃ ajaraṃ arogaṃ.
::

::hangnum
102\.
::

::gatha1
Saddhamma rāja raviniggata dhammaraṃsi,
::

::gatha2
Phullo dhutaṅgadala saṃvara kesarāli;
::

::gatha3
Saṅghāravinda nikaro samadhuṃ samādhi,
::

::gathalast
Sakkiṇṇiko disatu sāsana vāpi jato.
::

::hangnum
103\.
::

::gatha1
Ānanda rañña ratanādi mahā yatinda,
::

::gatha2
Niccappabuddha padumappiya sevinaṅgī;
::

::gatha3
Buddhappiyena ghana buddha guṇappiyena,
::

::gathalast
Therālinā racita pajjamadhuṃ pibantu.
::

::hangnum
104\.
::

::gatha1
Itthaṃ rūpa guṇānukittanavasā taṃ taṃ hitā siṃ sato,
::

::gatha2
Vatthānussati vattita iha yathā sattesu mettā ca me;
::

::gatha3
Evaṃ tābhi bhavanta ruttara tarā vattantu tā bodhi me,
::

::gathalast
Saṃyogoca dhanehi santihi bhave kalyāna mittehi ca.
::
