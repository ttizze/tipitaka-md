### Jinavaṃsadīpaṃ {pb:O:0.0001}

::centre
Namo tassa bhagavato arahato sammāsambuddhassa
::

::hangnum
1\.
::

::gatha1
Mahādayo yo hadayo’dayo’dayo
::

::gatha2
Hitāya dukkhānubhave bhave bhave,
::

::gatha3
Akāsi sambodhipadaṃ padaṃ padaṃ
::

::gathalast
Tamābhivandāmi jinaṃ jinaṃ jinaṃ; (Yamakabandhanaṃ)
::

::hangnum
2\. {pb:O:0.0002}
::

::gatha1
Pahāya yatthā’bhiratiṃ ratiṃ ratiṃ
::

::gatha2
Ramanti dhammeva munī munī munī,
::

::gatha3
Vimuttidaṃ sabbabhavā bhavā’bhavā
::

::gathalast
Tamābhivande mahitaṃ hitaṃ hitaṃ; (Yamakabandhanaṃ)
::

::hangnum
3\. {pb:O:0.0004}
::

::gatha1
Nipītasaddhammarasā rasā’rasā
::

::gatha2
Supuññakhetto’rasataṃ sataṃ sataṃ,
::

::gatha3
Gatā vidhūtā vinayena yena ye
::

::gathalast
Tamābhivande’sigaṇaṅgaṇa’ṅgaṇaṃ; (Yamakabandhanaṃ)
::

::hangnum
4\. {pb:O:0.0005}
::

::gatha1
Jinā’natambhoruha haṃsarājinī
::

::gatha2
Jinorasānaṃ mukhapañjarā’li nī,
::

::gatha3
Sadatthasāraṃ sarasaṃ visūda nī
::

::gatha3
Upetu me mānasameva vāṇi nī;
::

::hangnum
5\.
::

::gatha1
Kammāvasesā vicito’pajātyā
::

::gatha2
Ganthā’hisaṅkhāravibandhakā me,
::

::gatha3
Paṇāma puññātisayena’nena
::

::gathalast
Mā pākadānā’vasarā bhavantu;
::

::hangnum
6\.
::

::gatha1
Suvaṇṇavaṇṇassa jinassa vaṇṇaṃ
::

::gatha2
Vaṇṇeyya kappampi kajito suvaṇṇo,
::

::gatha3
Kappassi’vosāna manattatāya
::

::gathalast
Na pāpuṇe buddhaguṇāna mantaṃ;
::

::hangnum
7\. {pb:O:0.0006}
::

::gatha1
Niddhanta cāmīkara cāru rūpaṃ
::

::gatha2
Sarassatī bhūsaṇa bhāsanaṃca,
::

::gatha3
Anañña sādhāraṇa ñāṇamassa
::

::gathalast
Avāviyā’cintiya mapakpameyyaṃ;
::

::hangnum
8\.
::

::gatha1
Kuhiṃ asādhāraṇa rūpa līlā
::

::gatha2
Kuhiṃ asādhāraṇa vāṇi līlā,
::

::gatha3
Kuhiṃ asādhāraṇañāṇa līlā
::

::gathalast
Kuhiṃ nu me mandamatissa līlā;
::

::hangnum
9\. {pb:O:0.0007}
::

::gatha1
Vibhāvimānī paravamhino ye
::

::gatha2
Issā’bhimānena vibhaññamānā,
::

::gatha3
Gavesayantī’dha parassa randhaṃ
::

::gathalast
Tesaṃ pasaṃsāgarahāhi kimme;
::

::hangnum
10\.
::

::gatha1
Pasattha satthāgama pāradassī
::

::gatha2
Ye sādhavo sādhu guṇappasantā,
::

::gatha3
Ganthassa nimmāṇaparissamaṃ no
::

::gathalast
Jānanti teyeva idhappamāṇā;
::

::hangnum
11\.
::

::gatha1
Ādiccavaṃsappabhavassa tassa
::

::gatha2
Jinassa satthāgamakovidehi,
::

::gatha3
Vuttopi pubbācariyehi yesu
::

::gathalast
Ganthesu saṅkhepavasena vaṃso;
::

::hangnum
12\.
::

::gatha1
Na tehi sakkā sugatassa vaṃsaṃ
::

::gatha2
Kiñcāpi viññātu masesayitvā,
::

::gatha3
Sampuṇṇavaṃsassa vibhāvanāya
::

::gathalast
Tasmā samussāhita mānasena;
::

::hangnum
13\. {pb:O:0.0008}
::

::gatha1
Abhippasanno ratanattayamhi
::

::gatha2
Pasatthavaṃsappabhavo pabhunaṃ,
::

::gatha3
Vibhusaṇo vissutakittighoso
::

::gathalast
Yo bhāti laṅkāya muḷārabhāgyo;
::

::hangnum
14\.
::

::gatha1
Amandacāgā’bhiratassa
::

::gatha2
Punandu nāmassa dayādhanassa,
::

::gatha3
Buddhe pasādātisayassa tassa
::

::gathalast
Ajjhesanañcāpi paṭiggahetvā;
::

::hangnum
15\.
::

::gatha1
Nassāya pubbācariyo’padesaṃ
::

::gatha2
Sotūna matthāya mayā hitāya,
::

::gatha3
Niruttiyā māgadhikāya sammā
::

::gathalast
Vidhīyate’daṃ jinavaṃsadīpaṃ;
::

::hangnum
16\. {pb:O:0.0009}
::

::gatha1
Saddhāsinehānugatāya paññā-
::

::gatha2
Dasāya sotūhi manovimāne,
::

::gatha3
Padīpito’yaṃ jinavaṃsadīpa-
::

::gathalast
Dīpoharepāpatamappabandhaṃ;
::

::hangnum
17\.
::

::gatha1
Puraṅgapuṇṇā sirijambudīpe
::

::gatha2
Sampattibhārena divā’vatiṇṇā,
::

::gatha3
Yā devarājassa’marāvatī’vā-
::

::gathalast
Marāvatīnāma purī pure’sī;
::

::hangnum
18\.
::

::gatha1
Vijjādharānañca vihaṅgamānaṃ
::

::gatha2
Vibandha vehāsagatiṃ bahāsa,
::

::gatha3
Yasmiṃ purasmiṃ jitaveri cakkaṃ
::

::gathalast
Pākāracakkaṃ viya cakkavāḷaṃ;
::

::hangnum
19\. {pb:O:0.0010}
::

::gatha1
Sañcumbitamhoja rajo pabandha-
::

::gatha2
Supiñjarāpā parikhāhirāmā,
::

::gatha3
Puritthi pākāra nitambabhāge
::

::gathalast
Samubbahī kañcana mekhalā’bhaṃ;
::

::hangnum
20\.
::

::gatha1
Rattindivā rattamaṇi’ndanīla-
::

::gatha2
Maṇippabhārañjita rājadhāni,
::

::gatha3
Babandha yā’mandasurindacāpa-
::

::gathalast
Samujjalākāsatalabbilāsaṃ;
::

::hangnum
21\.
::

::gatha1
Yahiṃvadhūnaṃ vadanambujehi
::

::gatha2
Katāvamānaṃ hariṇaṅkabimbaṃ,
::

::gatha3
Pabhāhi nīlopalatoraṇātaṃ
::

::gathalast
Sokābhībhūtaṃca vivaṇṇamāpa;
::

::hangnum
22\. {pb:O:0.0011}
::

::gatha1
Saroruha’ntī maṇimandirābhā-
::

::gatha2
Sañcumbitaṃ puṇṇasasaṅkabimbaṃ;
::

::gatha3
Saṅkāya rāmājanatā’bhirāmā
::

::gathalast
Kare pasāresi puramhi yasmiṃ;
::

::hangnum
23\.
::

::gatha1
Yattha’ṅganānaṃ paṭibimbitāni
::

::gatha2
Ādāsabhittīsu mukhambujāni,
::

::gatha3
Āsuṃ vighātāya madhubbatānaṃ
::

::gathalast
Vilocanālīna manuggahāya;
::

::hangnum
24\.
::

::gatha1
Sammatta mātaṅga dharādharehi
::

::gatha2
Yasmiṃ abhissanda madassavanti,
::

::gatha3
Turaṅga raṅgehī taraṅga mālā
::

::gathalast
Samākulevā’si vidhūta dhūlī;
::

::hangnum
25\. {pb:O:0.0012}
::

::gatha1
Nikkhittavīṇā maṇinupurānaṃ
::

::gatha2
Vilāsinīnaṃ mudupāṇi pāde,
::

::gatha3
Mattālimālā kalanādinī kiṃ
::

::gathalast
Nālaṅkaruṃ yattha katāvakāsā;
::

::hangnum
26\.
::

::gatha1
Dhavatthinīnaṃ kucasārasehi
::

::gatha2
Nettālibhārā’nananīrajehi,
::

::gatha3
Yā hāsavīcīhi purī rajanyā
::

::gathalast
Rarāja samaphullasarojinī’va;
::

::hangnum
27\.
::

::gatha1
Candappabhā cumbita candakanta
::

::gatha2
Pāsāṇadhārā maṇicandikāsū,
::

::gatha3
Candānanānaṃ yahi maṅganāhaṃ
::

::gathalast
Parissamasso’pasamāya’hesuṃ;
::

::hangnum
28\. {pb:O:0.0013}
::

::gatha1
Yasmiṃ pūre uddhamadho vinaddha-
::

::gatha2
Jutippabandho maṇimandirānaṃ,
::

::gatha3
Samubbahī geruka paṅka diddha-
::

::gathalast
Vitāna paccattharaṇabbilāsaṃ
::

::hangnum
29\.
::

::gatha1
Suvaṇṇa muttā maṇi vaṃsavaṇṇā-
::

::gatha2
Pavāḷa rūpī vajirehiñcā’pi,
::

::gatha3
Yā sattadhaññehi dhanehi phītā
::

::gathalast
Ahū puri dhaññavatī’va nārī; (Silesabandhanaṃ)
::

::hangnum
30\.
::

::gatha1
Pasāritā’nekadisāmukhesu
::

::gatha2
Vicittavatthā’bharaṇādipūrā,
::

::gatha3
Yatthā’paṇā nijjitakapparukkhā
::

::gathalast
Kariṃsu lokābhimatatthasiddhiṃ;
::

::hangnum
31\. {pb:O:0.0014}
::

::gatha1
Parāgarattā madhupātimattā
::

::gatha2
Samhinnavelā ghananīlavālā,
::

::gatha3
Haṃsāsayā pañcasarābhirāmā
::

::gathalast
Yasmiṃ taḷākā viya kāmabhogī; (Silesabandhanaṃ)
::

::hangnum
32\.
::

::gatha1
Purantarasmiṃ ratanagghikānaṃ
::

::gatha2
Raṃsippabandhehi hatandhakāre,
::

::gatha3
Kundāravindabbhudayenayasmiṃ
::

::gathalast
Rattindivābheda mavedi loko;
::

::hangnum
33\. {pb:O:0.0015}
::

::gatha1
Mātaṅgajīmūtaghaṭāya ghaṇṭā-
::

::gatha2
Ṭaṅkāragambhīraravāya yasmiṃ,
::

::gatha3
Palambhītā mattasikhaṇḍimālā
::

::gathalast
Akā vikālepi akhaṇḍakīḷaṃ;
::

::hangnum
34\.
::

::gatha1
Puramhi yasmiṃ caraṇambujehi
::

::gatha2
Vadhūjato bandhitanūpurehi,
::

::gatha3
Vikāsa kokāsana sīsa baddha
::

::gathalast
Mattāli sesa’mbujinī ajesi;
::

::hangnum
35\.
::

::gatha1
Rasātalaṃ nāgaphaṇāvanaddhaṃ
::

::gatha2
Nabhotalaṃ vijjulatāvanaddhaṃ,
::

::gatha3
Yā chāditā rūpiyajātarūpa-
::

::gathalast
Dhajāvalīhā’jini rājadhānī;
::

::hangnum
36\. {pb:O:0.0016}
::

::gatha1
Nānatthasāraṃ mitadhātuvaṇṇaṃ
::

::gatha2
Chandārahaṃ pāṇagaṇā’bhirāmaṃ,
::

::gatha3
Kavippasatthaṃ sarasaṃ silesā-
::

::gathalast
Laṅkārapajjaṃ’va puraṃ yamāsi; (Silesabandhanaṃ)
::

::hangnum
37\.
::

::gatha1
Puramhi tasmiṃ karuṇānidhāno
::

::gatha2
Buddhaṅkuro brāhmaṇasāravaṃse,
::

::gatha3
Asaṅkhakappāna mito catunnaṃ
::

::gathalast
Lakkhādikānaṃ udapādi pubbe;
::

::hangnum
38\.
::

::gatha1
Bhovādivaṃse’kadivākarassa
::

::gatha2
Puññānubhāvo’dayamaṅgalehi,
::

::gatha3
Jātassa kho sampati jambudīpo
::

::gathalast
Vilumpayī maṅgalavāsalīlaṃ;
::

::hangnum
39\. {pb:O:0.0017}
::

::gatha1
Jātakkhaṇe tassa sarīrajena
::

::gatha2
Gandhena vaṇṇena sake nikete,
::

::gatha3
Hatappabhā candanateladīpā
::

::gathalast
Saṇṭhānamattehi vijāniyāsuṃ;
::

::hangnum
40\.
::

::gatha1
Vimuttadosāhi sukhedhitāhi
::

::gatha2
Dhātīhi kumbhorupayodharāhi,
::

::gatha3
Bhato kumāro sukumārakāyo
::

::gathalast
Khepesi so kānici vāsarāni;
::

::hangnum
41\.
::

::gatha1
Mahāmahecā’tha pavattamāne
::

::gatha2
Saveda vedaṅga vidū vidūhi,
::

::gatha3
Kārāpayuṃ te pitaro’rasassa
::

::gathalast
Nāmaṃ sumedho’ti padatthasāraṃ;
::

::hangnum
42\. {pb:O:0.0018}
::

::gatha1
Uḷārabhāgyena samaṃ kumāre
::

::gatha2
Saṃvaddhamāne jananī na tittiṃ,
::

::gatha3
Pāyāsi nīlāmakalalocanāliṃ
::

::gathalast
Mukhambujaṃ tassa’bhicumbamānā;
::

::hangnum
43\.
::

::gatha1
Sukhedhita’ṅgāvayavo kumāro
::

::gatha2
Vimānabhumyā maṇinimmitāya,
::

::gatha3
Parodi mātāpitaro’bhiyācaṃ
::

::gathalast
Bimbaṃ kanijaṃ jānuyugena gacchaṃ;
::

::hangnum
44\.
::

::gatha1
Suvaṇṇabimbo’pamacārurūpo
::

::gatha2
Samācaraṃ dhātibhujā’valambaṃ,
::

::gatha3
Viññāsapāda’ṅgulimañjarīhi
::

::gathalast
Salīlamāvāsamalaṅkarittha;
::

::hangnum
45\. {pb:O:0.0019}
::

::gatha1
Nijena tejena ca jivalokaṃ
::

::gatha2
Yasena’pubbācarimaṃ phusanto,
::

::gatha3
Tirokaritvā ravicandasobhaṃ
::

::gathalast
Saṃvaḍḍhi dhīro ubhato sujato;
::

::hangnum
46\.
::

::gatha1
So sattamā yāva pitāmahassa
::

::gatha2
Yugā sagabbhāsayasuddhiko’si,
::

::gatha3
Nihīnajacco’ti na jātivādā
::

::gathalast
Khitto’pakuṭṭho bhavi vippaseṭṭho;
::

::hangnum
47\.
::

::gatha1
Vedantayaṃ so sanighaṇṭu satthaṃ
::

::gatha2
Sakeṭubhaṃ sākkharabheda satthaṃ,
::

::gatha3
Sādhabbatabbedi’tihāsa satthaṃ
::

::gathalast
Avedi vedaṅgayutaṃ pa satthaṃ;
::

::hangnum
48\.
::

::gatha1
Ajjhāyako mantadharo pavīṇo
::

::gatha2
Kalāsu lokāyatalakkhaṇesu,
::

::gatha3
Papūrakāri padako kavīnaṃ
::

::gathalast
Tetā’si veyyākaraṇo gaṇiso;
::

::hangnum
49\. {pb:O:0.0020}
::

::gatha1
Kandappadappā’naladhumarāji-
::

::gatha2
Līlāvalambi nijamassurāji,
::

::gatha3
Na kevalaṃ komalagaṇḍabhāgaṃ
::

::gathalast
Manampi thīnaṃ malinīkarittha;
::

::hangnum
50\.
::

::gatha1
Tandebhavaṇṇāyatana’ṇṇavamhi
::

::gatha2
Narūpataṇhātaraṇi narānaṃ,
::

::gatha3
Pāyāsi cakkhāyatanappiyāhi
::

::gathalast
Tīrantaraṃ cittaniyāmakaṭṭhā;
::

::hangnum
51\.
::

::gatha1
Dvijo sumedho suvisuddhamedho
::

::gatha2
Mātāpitunnaṃ nidhanāvasāne,
::

::gatha3
Puññānubhāvappabhavaṃ agāra-
::

::gathalast
Majjhāvasaṃ kāmasukhaṃ’nubhuñjī;
::

::hangnum
52\. {pb:O:0.0021}
::

::gatha1
Nisajja pāsādatale’kadā so
::

::gatha2
Pallaṅkamādhāya rahogatova,
::

::gatha3
Punabbhavuppatti sarīrabhedo
::

::gathalast
Dukkho’ti cintesi sabhāvacintī;
::

::hangnum
53\.
::

::gatha1
Jāto sa’haṃ jātijarārujādi-
::

::gatha2
Dhammo’mhi tasmā bhavadukkhasuññaṃ,
::

::gatha3
Niccaṃ ajātiṃ ajaraṃ arogaṃ
::

::gathalast
Gavesituṃ vaṭṭati nibbuti’nti;
::

::hangnum
54\.
::

::gatha1
Yathāpidukkhe sati ca’tthisātaṃ
::

::gatha2
Tadaññamuṇhe sati sītamatthi,
::

::gatha3
Bhavamhi sante vibhavo’pi evaṃ
::

::gathalast
Nibbāṇamatthī tividhaggisante;
::

::hangnum
55\. {pb:O:0.0022}
::

::gatha1
Sāvajjadhamme ihavijjamāne
::

::gatha2
Saṃvijjate bho niravajjadhammo,
::

::gatha3
Ajāti hoti sati jātiyā’ti
::

::gathalast
Evaṃ vicintesi sadatthavintī;
::

::hangnum
56\.
::

::gatha1
Disvā yathā guthagato taḷākaṃ
::

::gatha2
Na tassa doso na tamotareyya,
::

::gatha3
Kilesadhove amatamhi sante
::

::gathalast
Tathā na sevetha na tassa doso;
::

::hangnum
57\.
::

::gatha1
Pāpāriruddho sati khemamagge
::

::gatha2
Na tassa doso na sukhaṃ vajeyya,
::

::gatha3
Pāpāriruddho sati khemamagge
::

::gathalast
Tathā nagaccheyya na tassa doso; (Yamakabandhanaṃ)
::

::hangnum
58\. {pb:O:0.0023}
::

::gatha1
Yathāpi vejje sati ghorarogī
::

::gatha2
Na tassa doso ta labhe tikicchaṃ,
::

::gatha3
Rāgādirogī sati buddhavejje
::

::gathalast
Dhammosadhaṃ ne’cchati kassa doso;
::

::hangnum
59\.
::

::gatha1
Yo kaṇṭhabaddhaṃ kuṇapaṃ pahāya
::

::gatha2
Yathāsukhaṃ gacchati sericārī,
::

::gatha3
Tathevi’maṃ kucchita pūtikāyaṃ
::

::gathalast
Yaṃnūna gaccheyyamahaṃ jahitvā;
::

::hangnum
60\.
::

::gatha1
Uccāraṭhānamhi janā’napekkhā
::

::gatha2
Katvā karīsāni kayathā vajanti,
::

::gatha3
Tathā sarīraṃ kuṇapehi pūraṃ
::

::gathalast
Yaṃnūna gaccheyyamahaṃ jahitvā;
::

::hangnum
61\. {pb:O:0.0024}
::

::gatha1
Nāvaṃ yathā jajjaramāpagāhiṃ
::

::gatha2
Vajeyya netā atapekkhakova,
::

::gatha3
Tathā navadvārasavaṃ sarīraṃ
::

::gathalast
Yaṃnūna gaccheyyamahaṃ jahitvā;
::

::hangnum
62\.
::

::gatha1
Corehi gacchaṃ avahārabhītyā
::

::gatha2
Khemaṃ sumedho puramotareyya,
::

::gatha3
Tathā sarīraṃ kusalāvahāraṃ
::

::gathalast
Yaṃnūna gaccheyyamahaṃ jahitvā;
::

::hangnum
63\.
::

::gatha1
Nekkhamma saṅkappa paro’pamāhi
::

::gatha2
Anussaritve’vamuḷāravīro,
::

::gatha3
Hato’rapāre tibhave asāre
::

::gathalast
Vihāsi ukkaṇṭhitamānaso so;
::

::hangnum
64\. {pb:O:0.0025}
::

::gatha1
Suvaṇṇa muttā maṇi rūpiyādi-
::

::gatha2
Dhanehi dhaññehi ca pūritāni,
::

::gatha3
Avāpuritvāna,tha kosakoṭṭhā-
::

::gathalast
Gārāni taṃ dassayi rāsivaḍḍho;
::

::hangnum
65\.
::

::gatha1
Pitāmahānaṃ pakapitāmahānaṃ
::

::gatha2
Mātāpitunnaṃ vibhavā panettha,
::

::gatha3
Anappakāthāvarajaṅgamāte
::

::gathalast
Saṃdissare dhīra sumedhavippa;
::

::hangnum
66\.
::

::gatha1
So sattamā yāva paveṇivaṭṭā
::

::gatha2
Vibhāvayitvā vibhavassarāsiṃ,
::

::gatha3
Dhanāgamassāpi dhanabbayassa
::

::gathalast
Pamāṇa’mācīkkhipamāṇadassiṃ;
::

::hangnum
67\.
::

::gatha1
Kuṭumbametaṃ paṭipajjamāno
::

::gatha2
Kāmesu devoviya indriyāni,
::

::gatha3
Icchānurūpaṃ paricārayassu
::

::gathalast
Icceva mārocayi rāsivaḍḍho;
::

::hangnum
68\. {pb:O:0.0026}
::

::gatha1
Amuṃ mahantaṃ dhanadhaññarāsiṃ
::

::gatha2
Samāvinitve’ka kahāpaṇampi,
::

::gatha3
Nā’dāya mātāpitaropya’ho to
::

::gathalast
Gatā yathākamma mito parattha;
::

::hangnum
69\.
::

::gatha1
Tabbatthusāraggahaṇātisūro
::

::gatha2
Vossaggasanto atha sattasāro,
::

::gatha3
Rañño samārociya etamatthaṃ
::

::gathalast
Bheriṃ carāpesi sake puramhi;
::

::hangnum
70\.
::

::gatha1
Santappayi bherivirāvagandha-
::

::gatha2
Māghāya sampattajātā’lijātaṃ,
::

::gatha3
Bhovādi nānāratanādibhoga-
::

::gathalast
Madhūhi sattāha’manāthanātho;
::

::hangnum
71\. {pb:O:0.0027}
::

::gatha1
Tadagga yaññālaya vārivāha-
::

::gatha2
Dhārānipātaddhanavuṭṭhihetu,
::

::gatha3
Mahā janassā’dhikavatthutaṇhā-
::

::gathalast
Taṭāni bhinnāni manodahesu;
::

::hangnum
72\.
::

::gatha1
Sukhedhito kāmasukhaṃ pahāya
::

::gatha2
Gharā’bhīnikkhamma tato sumedho,
::

::gatha3
Ajjhogahetvā himavanta’māpa
::

::gathalast
Dhammesako dhammakapakabbata’ntaṃ;
::

::hangnum
73\.
::

::gatha1
Vitakkamaññāya’tha devaraññā
::

::gatha2
Vyāpārito māpayi vissakammo,
::

::gatha3
Tahiṃ vivekakkhamaka massamañca
::

::gathalast
Manoramaṃ caṅkamabhumibhāgaṃ;
::

::hangnum
74\. {pb:O:0.0028}
::

::gatha1
Tamassamaṃ pabbajitehi suññaṃ
::

::gatha2
Upecca soñcāramavāpuritvā,
::

::gatha3
Ñatvā tadantolikhita’kkharāni
::

::gathalast
Khāriṃparikkhārabharaṃavekkhi;
::

::hangnum
75\.
::

::gatha1
Nivatthavatthaṃnavavadosupetaṃ
::

::gatha2
Vivajjiyāvajjiyavajjadassi,
::

::gatha3
Dhāresitaṃbārasadhānisaṃsa-
::

::gathalast
Manojapupphattharavākacīraṃ;
::

::hangnum
76\.
::

::gatha1
Punnāgapupphattharakā’bhirāmaṃ
::

::gatha2
Aṃse vidhāyā’jinacammakhaṇḍaṃ,
::

::gatha3
Katvā jaṭāmaṇḍala mittamaṅge
::

::gathalast
Tivaṅka mādāya’tha khārikājaṃ;
::

::hangnum
77\.
::

::gatha1
Bhujaṅgabhogo’rubhujena dhīro
::

::gatha2
Ādāya cālambanadaṇḍakoṭiṃ,
::

::gatha3
Samaggahī tāpasavesamevaṃ
::

::gathalast
Virattacittoka vibhaveva bhave’pi;
::

::hangnum
78\. {pb:O:0.0029}
::

::gatha1
So caṅkamī caṅkamamotaritvā
::

::gatha2
Silātalasmiñca divā nisajji,
::

::gatha3
Sāyaṃ paviṭṭho vasi paṇṇasālaṃ
::

::gathalast
Nipajji kaṭṭhattharasesamañce;
::

::hangnum
79\.
::

::gatha1
Pacacūsakālamhi pabujjhito so
::

::gatha2
Āvajjayitvā’gamanappavattiṃ,
::

::gatha3
Vivekakāmassa mame’ttha vāso
::

::gathalast
Kāmaṃ gharāvāsasamo siyā’ti;
::

::hangnum
80\.
::

::gatha1
Aduñhi paṇṇacchadanaṃ kapota-
::

::gatha2
Pādāruṇaṃ beluvapakkavaṇṇā,
::

::gatha3
Bhūmīpi bhittī rajatāvadātā
::

::gathalast
Mañco’pi cittattharavārurūpo;
::

::hangnum
81\. {pb:O:0.0030}
::

::gatha1
Subhāka manāpā mama pakaṇṇasālā
::

::gatha2
Sādīnavā dupparibhāriyā’yaṃ,
::

::gatha3
Paṇītabhikkhā pariyeṭṭhi mūla-
::

::gathalast
Dukkhassa natthi’ti pamāṇa manto;
::

::hangnum
82\.
::

::gatha1
Agārasaññāya paṭikkhapitvā
::

::gatha2
Tañca’ṭṭhadosā kulapaṇṇasālaṃ,
::

::gatha3
Dasaṅga sādhāraṇa rukkhamūlaṃ
::

::gathalast
Phalāphakhalāhāra mupecca bhojī;
::

::hangnum
83\.
::

::gatha1
Sumedhaso so divasāni satta
::

::gatha2
Mahāpadhānaṃ padahaṃ sumedho,
::

::gatha3
Patto abhiññāsu vasisu pāraṃ
::

::gathalast
Sabbaṃka samāpattisukhaṃ avindi;
::

::hangnum
84\. {pb:O:0.0031}
::

::gatha1
Tasmiṃkhaṇe kānana devatāhi
::

::gatha2
Sādhū’ti nigghositapītighoso,
::

::gatha3
Abbhuggato tassa yasena saddhiṃ
::

::gathalast
Visuddhavijjācaraṇu’bbhavena;
::

::hangnum
85\.
::

::gatha1
Vijjādharā tagguṇadīpakāni
::

::gatha2
Mutiṅgavīṇādhanibandhavāni,
::

::gatha3
Gāyiṃsu gītāni’va naccamāno
::

::gathalast
Himācalo sampati sampavedhi;
::

::hangnum
86\.
::

::gatha1
Muddhaṅkuraṃ bhudharakuṭabāhu-
::

::gatha2
Satehi tannijjhara cāmarehi,
::

::gatha3
Vidhūyamānehi vidhūtapāpaṃ
::

::gathalast
Katopahāreva mahāsarā’pī;
::

::hangnum
87\. {pb:O:0.0032}
::

::gatha1
Akālameghaddhani bherirāva-
::

::gatha2
Vyāpāritā mattasikhaṇḍisaṇḍā;
::

::gatha3
Ajjhāvasantaṃ vanasaṇḍamajjhaṃ
::

::gathalast
Mahiṃsucā’khaṇḍanataṇḍavena;
::

::hangnum
88\.
::

::gatha1
Mandā’nilā’mandabhujā’valamba-
::

::gatha2
Sunīlasākhāmaṇivijanīhi,
::

::gatha3
Lataṅganā’liṅgitasālasāmī
::

::gathalast
Saṃvijayuṃ vitadarampi dhīraṃ;
::

::hangnum
90\. {pb:O:0.0033}
::

::gatha1
Kapītanā’soka tamāla nīpā
::

::gatha2
Kapītanā’soka tamāla nīpā, (samattapādabhyāsa mahā yamakaṃ)
::

::gatha3
Kapītanā’soka tamāla nīpā
::

::gathalast
Kapītanā’soka tamāla nīpā;
::

::hangnum
91\.
::

::gatha1
Na velalitā kiṃ pasavakā’vataṃsā
::

::gatha2
Latāvitānā madhupālisālī,
::

::gatha3
Latāvitānā madhupā’lisālī
::

::gathalast
Na vellitā kiṃ pakasavā’vataṃsā;(Samuggabheda yamakaṃ)
::

::hangnum
92\. {pb:O:0.0034}
::

::gatha1
Pupphāvalī kandala pāṭalaggā
::

::gatha2
Kalāpinī sā vanarājinīlā,
::

::gatha3
Pupphākulī kandana pāṭalakkhī
::

::gathalast
Kalāpanīlā vara rājinīva; (Addhagomuttikā bandhanaṃ)
::

::hangnum
93\. {pb:O:0.0035}
::

::gatha1
Natāsiro mañjarikāsuramhā
::

::gatha2
Natāsiro pañjalikāva ramme,
::

::gatha3
Vane nibaddhaṃ ramito vibhāsi
::

::gathalast
Vineyya bandhūracīto pahāro; (Pādagomuttikā bandhanaṃ)
::

::hangnum
94\.
::

::gatha1
Rajokirantā’vanatā latāsuṃ
::

::gatha2
Lājokirantā vanitā natāva,
::

::gatha3
Dvijoaraññaṃ vasitā pitāgho
::

::gathalast
Gajotarantova latā vitānaṃ; (Silokagomuttikā bandhanaṃ ākulajālamitipi)
::

::hangnum
95\. {pb:O:0.0036}
::

::gatha1
Mataṅgajindā na masakkariṃsu
::

::gatha2
Pādāni natvāna padipadhāmaṃ,
::

::gatha3
Paññādhavaṃ pīna tapaṃ phalehi
::

::gathalast
Himaddipāde parisuttamañhi; (Kabbanāma gabbha cakkaṃ)
::

::hangnum
96\. {pb:O:0.0037}
::

::gatha1
Mettāya chattaṃ’va phaṇaṃ phaṇindo
::

::gatha2
Dhāresi sīse vasino cacāra,
::

::gatha3
Nathāmavā’kāva’balesu kiñci
::

::gathalast
Medhāya nando thiravāci kheme; (Kavināma gabbha cakkaṃ)
::

::hangnum
97\. {pb:O:0.0038}
::

::gatha1
No’sitehi’ssa santāsa’nū’na tosa vato do,
::

::gathalast
Dāyato vasato na’nusantāsassa hitesino; (Gāthaddhavisaya paṭiloma yamakaṃ)
::

::hangnum
98\.
::

::gatha1
Yokā’sā’vāsa kāyo kāma’kāma’makāma’kā,
::

::gathalast
Sakāyanā’nāya’kāsa vāma nā ga ganā’mavā; (Sabbato bhadda bandhanaṃ)
::

::hangnum
99\. {pb:O:0.0039}
::

::gatha1
Dayāya vasito dāye yāpajāsiva māsadā,
::

::gathalast
Yajārahaṃ rañjamāno vasihaṃso ciraṃvasi; (Addhabbhama bandhanaṃ)
::

::hangnum
100\.
::

::gatha1
Madhumada madhukara virute virute
::

::gatha2
Malayaja surahīta pavane pavane
::

::gatha3
Himavati vikasita padume padume
::

::gathalast
Adhisukha manubhavi savasi savakasi; (Pādanta yamakaṃ)
::

Iti medhānandābhidhānena yatinā viracite sakalakavijana hadayānandadānanidāne jinavaṃsadīpe dūrenidāne sumedhabrāhmaṇāpadānaparidīpo.

::centre
Paṭhamo saggo.
::

::hangnum
1\. {pb:O:0.0040}
::

::gatha1
(Mandā’kkantā) marapurasiriṃ sabbasampattisāraṃ
::

::gatha2
Jambuddīpā’sama sarasije kaṇṇikā sannikāsaṃ,
::

::gatha3
Rammaṃ rammavhaya puravaraṃ pāramīpāradassī
::

::gatha2
Buddho dīpaṅkara dasabalo sabbalokekadī; ()
::

::gatha3
Tasmiṃ kāle vipulakaruṇā nārisañcodita’tto
::

::gatha2
Nānā khīṇāsava parivuto cārikaṃ sañcaranto,
::

::gatha3
Saṃvattento sunipuṇatayaṃ dhammacakkaṃ kamena
::

::gathalast
Patvā tasmiṃ paṭivasati sodassanavhe vihāre; ()
::

::hangnum
3\. {pb:O:0.0041}
::

::gatha1
Sutvā dipaṅkara bhagavato nāgarā kittisaddaṃ
::

::gatha2
Sambuddho so itipi arahaṃ tyādinā’bbhuggataṃ taṃ,
::

::gatha3
Gāhāpetvā tuvaṭatuvaṭaṃ vatthabhesajja pānaṃ
::

::gathalast
Tannittā’suṃ pamuditamatā gandhamakālādihatthā; ()
::

::hangnum
4\.
::

::gatha1
Patvā dīpaṅkaratarihariṃ gandhamālādikehi
::

::gatha2
Pūjetvāta’ñajalimukulikā ekamantaṃ nisinnā,
::

::gatha3
Dhammaṃ sutvā savaṇasubhagaṃ buddhapāmokkhasaṅghaṃ
::

::gathalast
Saṃyācitvā muditahadayā svāttayā’pagañjuṃ; ()
::

::hangnum
5\. {pb:O:0.0042}
::

::gatha1
Sajjetvā te dutiyadivase sajjanā dānasālaṃ
::

::gatha2
Ussāpattā dhajakadaliyo puṇṇakumbhe ṭhapennā,
::

::gatha3
Kubbantā’pi dhavalasuḷinu’kkhepa lājopahāraṃ
::

::gathalast
Evaṃ tassā’gamana mayanaṃ laṅkarontā vihāsuṃ; ()
::

::hangnum
6\.
::

::gatha1
Abbhuggantvā atha himavatā so sumedho tapassi
::

::gatha2
Gacchaṃ tesaṃ upari nabhasā vākacīraṃ dhunanno,
::

::gatha3
Disvā pītippamuditajate añjasaṃ sodhayante
::

::gathalast
Sañjhāmegho riva parilasaṃ dhataritthe’kamantaṃ; ()
::

::hangnum
7\.
::

::gatha1
Saṃsodhentā kalalavisamaṭṭhāna saṅkāradhānaṃ
::

::gatha2
Kasmā tumhe paṭipathamimaṃ’laṅkarothā’ti pucchi,
::

::gatha3
Bhante dīpaṅkaratarahari’dāni nissāya rammaṃ
::

::gathalast
Buddho hutvā viharati mahādhammasaṅkhaṃ dhamanto; ()
::

::hangnum
8\. {pb:O:0.0043}
::

::gatha1
So sambuddho parivutamahābhikkhusaṅgho yato no
::

::gatha2
Gāmakkhettaṃ pavisati tato’laṅkaromā’bruviṃsu,
::

::gatha3
Buddhūppādo kimuta sutaraṃ dullabho buddhasaddo
::

::gathalast
Iccevaṃso sumariya alaṅkattukāmo’si maggaṃ; ()
::

::hangnum
9\.
::

::gatha1
Jhānā’bhiññā ratatakavacu’jjotamāna’ttabhāvo
::

::gatha2
Saddhāye’so acalasadiso iddhimā tāpaso’ti,
::

::gatha3
Sallakkhetvā kalalavisamaṃ duggamaggappadesaṃ
::

::gathalast
Sajjetuṃ te sapadi muditā sādhavo tassa’daṃsu; ()
::

::hangnum
10\. {pb:O:0.0044}
::

::gatha1
Nānāpupphaṃ jalajathalajaṃ ocinitvā vanamhā
::

::gatha2
Tetvā devāsurabhavanato koviḷārādipupphe,
::

::gatha3
Ānetvā’haṃ bhujagabhavatā phullakaṇḍuppalāni
::

::gathalast
Chekosmī’ti vithariya pathaṃ iddhiyā saṃvidhātuṃ; ()
::

::hangnum
11\.
::

::gatha1
Katve’vaṃ me hadayamakuḷaṃ tovikāseyya tasmā
::

::gatha2
Veyyāvaccaṃ visadamatino kāyikaṃ saṃvidhāya,
::

::gatha3
Ajjevā’haṃ vipulakusalaṃ sañcinissa’ntī dhīro
::

::gathalast
Saṃsodhetuṃ kalalakalusaṃ añjasaṃ ārabhittha; ()
::

::hangnum
12\.
::

::gatha1
Passantānaṃ vimalanayano’bhāsa jimūtagabbhe
::

::gatha2
Buddhobuddho’tya’bhihitavaco vijjurājīva cārī,
::

::gatha3
Tasmiṃ paṅke nijakaratala’mebhājapacchihi dhīmā
::

::gathalast
Paṃsuṃ datvā rajatadhavalaṃ vālukaṃ vokiranto; ()
::

::hangnum
13\. {pb:O:0.0045}
::

::gatha1
Tasmi ṭhāne kallalulite suṭṭhu nā’laṅkateva
::

::gatha2
Saddhiṃ dīpaṅkara’nadhivaro’nekakhīṇāsavehi,
::

::gatha3
Patto brahmā’maranaraphaṇisiddhavijjādharānaṃ
::

::gathalast
Saṃvattante suvipulamahe pāṭihīre uḷāre; ()
::

::hangnum
14\.
::

::gatha1
Hema’mbhojo’pamasuvadanaṃ maṇḍitaṃ lakkhaṇho-
::

::gatha2
Sītyā’nubyañjanavilasitaṃ ketumālāvilāsaṃ,
::

::gatha3
Satthāraṃ taṃ disidisi pabhāniccharanta’ñjasambhi
::

::gathalast
Āgacchantaṃ viya maṇitale mattamātaṅgarājā; ()
::

::hangnum
15\. {pb:O:0.0046}
::

::gatha1
Oloketvā vimalanayanañcandaniluppalāni
::

::gatha2
Ummiletvā ratanaphalakaṃ akkamantova piṭṭhiṃ,
::

::gatha3
Nānākhīṇāsavaparicuto kaddamaṃ nā’kkamitvā
::

::gathalast
Sambuddhoyaṃ vajatu iti me dīgharattaṃ hitāya; ()
::

::hangnum
16\.
::

::gatha1
Sallakkhetvā khara’jinajaṭāvākacīrāni kese
::

::gatha2
Omuñcitvā visamakalale pattharitvā’ttabhāvaṃ,
::

::gatha3
Setuṃ katvā paramapaṇidhī kominī codita’tto
::

::gathalast
Pañcā’bhiññāratanamaṇimā svā’cakujjo nipajji; ()
::

::hangnum
17\.
::

::gatha1
Sutvā gāthāpadampi na me bhāriyaṃ saṃkilese
::

::gatha2
Viddhaṃsetvā varasivuraṃ pattumicche sacā’haṃ,
::

::gatha3
Saṃvijjante tibhavabhavane dukkhitā’nantasatte
::

::gathalast
So’bhaṃ eko kathamadhigame dhamma maññātaveso;()
::

::hangnum
18\. {pb:O:0.0047}
::

::gatha1
Yannūnā’haṃ parahitarato sammadaññāya bodhiṃ
::

::gatha2
Āropetvā nikhilajanataṃ’nuttaraṃ dhammanāvaṃ,
::

::gatha3
Uttāretvā varasivapuraṃ vaṭṭadukkhodadhimhā
::

::gathalast
Pacchā dīpaṅkaramuni yathā nibbutiṃ pāpuṇissaṃ; ()
::

::hangnum
19\.
::

::gatha1
Iccevaṃ so pumariya samodhānayitvā’ṭṭhadhamme
::

::gatha2
Saṃsāramhā’vataraṇamahāseturūpo pajānaṃ,
::

::gatha3
Muddhābaddha’ñjalipuṭajaṭo paṅkapiṭṭhe nipanno
::

::gathalast
Sambodhatthaṃ paṇidhimakari tāva tappādamūle; ()
::

::hangnum
20\. {pb:O:0.0048}
::

::gatha1
Ussisaṭho sapadi bhagavā pañcavaṇṇappasādaṃ
::

::gatha2
Ummīletvā nayanayugalaṃ phullanīluppalābhaṃ,
::

::gatha3
Disvā nīlopalamaṇimayaṃ vātapānañcayaṃ’va
::

::gathalast
Ugghāṭento isivaramhāpaṅkajaṃ paṅkapiṭṭhe; ()
::

::hangnum
21\.
::

::gatha1
Etassi’jajhissati iti ayaṃ patthanā’nāgataṃsa-
::

::gatha2
Ñāṇaṃ sammā patiniya ito kappalakkhādhikānaṃ,
::

::gatha3
Āvajjento upari caturāsaṅkhiyānantya’vedi
::

::gathalast
Patvā bodhiṃ ahamiva siyā gotamo nāma buddho; ()
::

::hangnum
22\.
::

::gatha1
Tumhe sampassatha iti imaṃ tāpasaṃ saṅghamajjhe
::

::gatha2
Vatve’vaṃ so padamasadisaṃ dhammarājā dadanto,
::

::gatha3
Samhinditthā’dharakisalayā’lattakaṃ nāgataṃya-
::

::gathalast
Paññāmuddā’ṅkitapadasataṃ vattasandesagabbhaṃ; ()
::

::hangnum
23\. {pb:O:0.0049}
::

::gatha1
Vāsaṭṭhānaṃ kapilanagaraṃ nāma māsāmahesi
::

::gatha2
Mātā suddhodananarapati te pitā’diccavaṃse,
::

::gatha3
Bimbā bimbā dharavati piyā hema bimbā bhirāmā
::

::gathalast
Tasmiṃkāle tanujaratanaṃ rāhulo hessate te; ()
::

::hangnum
24\.
::

::gatha1
Hessante te paṭhamadutiyassāvakā sāriputta-
::

::gatha2
Moggallānā dvijakulabhavā bhuripaññiddhimanto,
::

::gatha3
Ānandākhyo yati pati rupaṭṭhāyakosāvikānaṃ
::

::gathalast
Khemātheri parama yugalaṃ uppalabbaṇṇatheri; ()
::

::hangnum
25\. {pb:O:0.0050}
::

::gatha1
Assattho te vijayaviṭapī tvañca kho gotamavho
::

::gatha2
Chabbassānī padahiya gharā nikkhamitvā sakamhā,
::

::gatha3
Pāyāsaggaṃ parivisiya bho tvaṃ sujātāya dinnaṃ
::

::gathalast
Bodhiṃ bujjhissasi iti dhuvaṃ bodhimūle nisajja; ()
::

::hangnum
26\.
::

::gatha1
Satthā sañjhāghanapaṭalato muttavijjullate,va
::

::gatha2
Sandassetvā nijabhujalataṃ cīvarabbhantaramhā,
::

::gatha3
Pakhyākāsi jaladhararavā’kāragambhīraghoyaṃ
::

::gathalast
Nicchāretvā suradhanurivo’bhāsa chabbaṇṇaraṃsi; ()
::

::hangnum
27\.
::

::gatha1
Amhe dīpaṅkarabhagavato sāsane nā’vabuddhā
::

::gatha2
Lacchāmā’ti tava parimukhe’vā’yatiṃ mokkhadhammaṃ,
::

::gatha3
Tasmiṃ pattā’khīla suranarāpatthayuṃ taṅkhaṇevaṃ
::

::gathalast
Pūjetvā’tañjalisarasije pādapīṭhamhi tassa; ()
::

::hangnum
28\. {pb:O:0.0051}
::

::gatha1
Buddho brahmāmaranarasiro cumbitaṅghī sarojo
::

::gatha2
Sampūjetvā’ṭṭhahi jaṭilakaṃ pupphamuṭṭhīhi tamhā,
::

::gatha3
Pakkāmi so kanakasikharīhāri kiñjakkhabhāre
::

::gathalast
Ubbhūta’mhoruhavanasire appayanto padāni; ()
::

::hangnum
29\.
::

::gatha1
Rammaṃ rammaṃ mahīya jaṭilaṃ pupphamuṭṭhīhi katvā
::

::gatha2
Khīṇā khīṇāsavavasigaṇā dakkhiṇaṃ pakkamiṃsu,
::

::gatha3
Devā’devā pavuramakaruṃ vandanāmānapūjaṃ
::

::gathalast
Dīpaṃ dīpaṅkaradasabalañcā’nugantvā nivattā; ()
::

::hangnum
30\. {pb:O:0.0052}
::

::gatha1
Tamhā ṭhānā gatasati jane sannisinnassa tassa
::

::gatha2
Pallaṅkenā’maranara pariccanta pupphāsanamhi,
::

::gatha3
Jātikkhettā tahimupagatā devatā etamatthaṃ
::

::gathalast
Ārocesuṃ mahitavaraṇā añjalimañjarīhiṃ; ()
::

::hangnum
31\.
::

::gatha1
Pubbe pupphāsanupari samārūḷhabuddhaṅkurānaṃ
::

::gatha2
Addhāne’ve’tarahi bhavatocā’sanārohaṇamhi,
::

::gatha3
Ekālokā dasahi guṇitā lokadhātu sahassī
::

::gathalast
Saṃvattante tvamanavarataṃ hessase tena buddho; ()
::

::hangnum
32\.
::

::gatha1
Tāsaṃ vācaṃ savaṇamadhuraṃ devatānaṃ nisamma
::

::gatha2
Bhiyyo cittappabhavavīriyo pītivipphāritatto,
::

::gatha3
Pubbe sattuttamaparicitā bodhisambhāradhammā
::

::gathalast
Āvajjesi kati iti sudhī dhammadhātuṃ sahetuṃ; ()
::

::hangnum
33\. {pb:O:0.0053}
::

::gatha1
Okujjitvā dharaṇiṭhapito puṇṇa kumbho sumedha
::

::gatha2
Vissandetvā salilamakhilaṃ kintupaccāharetha,
::

::gatha3
Evaṃ datvā dhanasutakalatta’ṅgapaccaṅgajīve
::

::gathalast
Nibbinno mā bhavi’ti paṭhamaṃ pāramiṃ’dhiṭṭhahi so; ()
::

::hangnum
34\.
::

::gatha1
Nā’pekkhitvā yathariva nijaṃ jīvitaṃ jīvitaṃ’va
::

::gatha2
Rakkhanto sañcarati camari cāmara candikābhaṃ,
::

::gatha3
Evaṃ sīlaṃ varasivapuradvāramārakkha dhīra
::

::gathalast
Ajjhiṭṭhāsi iti sadutiyaṃ pāramiṃ suddhasīlo; ()
::

::hangnum
35\. {pb:O:0.0054}
::

::gatha1
Saṃviggo yo ciraparivasaṃ ghorakārāgharamhi
::

::gatha2
Muttīṃ tamhā’gamayati yathā hohi nekkhammanitto
::

::gatha3
Nibbinno tvaṃ tathariva bhave bandhanāgārarūpe
::

::gathalast
Ajjhiṭṭhāsi tatiyampi so pāramintye’kacārī; ()
::

::hangnum
36\.
::

::gatha1
Hīnukkaṭṭhaṃ kulamanugharaṃ bhikkhako bhikkhu bhikkhaṃ
::

::gatha2
Aṇvāhiṇḍaṃ labhati naciraṃ saṃvaraṭṭho yathe’vaṃ,
::

::gatha3
Sambodhattha bhaja paṭibale paṇḍite puṭṭhapañho
::

::gathalast
Ajjhiṭṭhāsi tvamiti matimā pāramiṃ so catutthiṃ; ()
::

::hangnum
37\.
::

::gatha1
Niccussāho vicarati yathā kesarī sericārī
::

::gatha2
Evaṃ ṭhāne gamanasayanecā’sane tvaṃ sumedha,
::

::gatha3
Ussoḷhī tyāsithilavīriyo hoti sambodhanatthaṃ
::

::gathalast
Ajjhīṭṭhāsi thiravīriyavā pañcamiṃ pāramiṃ so; ()
::

::hangnum
38\. {pb:O:0.0055}
::

::gatha1
Iṭṭhāniṭṭhaṃ pathaviriva bho sabbamānāvamānaṃ
::

::gatha2
Nāpajjitvā manasiviktiṃ tvaṃ sahanto khamanto,
::

::gatha3
Sambodhatthaṃ paravadhakhamo hohi’tī khantivādī
::

::gathalast
Ajjhiṭṭhāsi parahitarato chaṭṭhamiṃ pāramiṃ so; ()
::

::hangnum
39\.
::

::gatha1
Vīthiṃ nātikkamati niyamaṃ osadhītārakā’yaṃ
::

::gatha2
Evaṃ santuttama paricitaṃ saccavācaṃ sumedha,
::

::gatha3
Tvaṃ māvitikkami karahaci boddhukāmo subodhiṃ
::

::gathalast
Ajjhiṭṭhāsi’tya’vitathakathi sattamiṃ pāramiṃ so; ()
::

::hangnum
40\. {pb:O:0.0056}
::

::gatha1
Tamhāṭhānā balavapavane vāyamāne’pi thokaṃ
::

::gatha2
Kappaṭṭhāsi tacalati yathā pabbato suppataṭṭho,
::

::gatha3
Tvaṃ tiṭṭhāhi tathariva adhiṭṭhānadhammesu daḷhaṃ
::

::gathalast
Ajjhiṭṭhāsī’tyavalasadiso ca’ṭṭhamiṃ pāramiṃ so; ()
::

::hangnum
41\.
::

::gatha1
Otiṇṇesu udakarahado bho nihīnuttamesu
::

::gatha2
Sītattaṃ sampharati hi samaṃ vārinā bhāvayeni,
::

::gatha3
Mettāyevaṃ tibhavabhavane sabbasattesu tulyaṃ
::

::gathalast
Ajjhiṭṭhāsi samuti navamiṃ pāramiṃ metta citto; ()
::

::hangnum
42\.
::

::gatha1
Iṭṭhāniṭṭhe sati paṭihate vatthujāte yathāhi
::

::gatha2
Majjhattā’yaṃ vasumativadhū hoti dukkhe sukheka vā,
::

::gatha3
Evaṃ bho tvaṃ bhava samatulāsantibho’pekkha ko’ti
::

::gathalast
Ajjhiṭṭhāsi savasi dasamiṃ pāramiṃ bhurimedho; ()
::

::hangnum
43\. {pb:O:0.0057}
::

::gatha1
Ālolento tidasapamitaṃ pāramisāgaraṃ so
::

::gatha2
Sattādhiso nisitamatimā ñāṇamatthā’calena,
::

::gatha3
Āvajjesi vasumatavadhu sādhukāraṃ’va denti
::

::gathalast
Saṃkampi sampati satimato dhammatejena tena; ()
::

::hangnum
44\.
::

::gatha1
Bhīrūcchamhī ghaṇapathaviyā kampamātāyi’māya
::

::gatha2
Patvā dīpaṅkarabhagavato rammavāsī samīpaṃ,
::

::gatha3
Sampucchiṃsu vasumati bhusaṃ kampi taṃkissahetu
::

::gathalast
Āvajjetvā samuti munino tampavattiṃ kathesi; ()
::

::hangnum
45\.
::

::gatha1
Nikkaṅkhā te punapi nagarā nāgarā taṃ upecca
::

::gatha2
Sampūjesuṃ caraṇayugalaṃ gandhamālādikehi,
::

::gatha3
Katvā tena’ñjalisarasije yena dīpaṅkare’ṇo
::

::gathalast
Uṭṭhāsi so purisatisaho sannīsinnāsanamhā; ()
::

::hangnum
46\. {pb:O:0.0058}
::

::gatha1
Mā te rogo bhavi paṭibhayaṃ mā bhavi chambhitattaṃ
::

::gatha2
Saṅkappo te paramapaṇidhi sijjhataṃ khippameva,
::

::gatha3
Itthañcā’sithutipadasataṃ jātikhettā gatā taṃ
::

::gathalast
Pupphādīhi mahīya jaṭilaṃ nijjarā byāhariṃsu; ()
::

::hangnum
47\.
::

::gatha1
Abbhuggantvā pavanapadaviṃ devatānaṃ manāni
::

::gatha2
Bodhātvo himavati sakaṃ assamaṃ tāpaso so,
::

::gatha3
Patto atthācalamupagamī taṅkhaṇe raṃsimālī
::

::gathalast
Saṅkocetvā sarasijavanaṃ saṃharitvā’ṃsujālaṃ; ()
::

::hangnum
48\. {pb:O:0.0059}
::

::gatha1
Rammaṃ dīpaṅkarabhagavato rammavatyā’bhidhānaṃ
::

::gatha2
Vāsaṭṭhānaṃ janakajananī dve sudevassumedhā,
::

::gatha3
Niccopaṭṭhāyakayativaro sāgatomaṅgaloca
::

::gathalast
Tissocā’suṃ paṭhamadutiyassāvakā theranāgā; ()
::

::hangnum
49\.
::

::gatha1
Nānākhīṇāsavaparivuto cā’si nandā sunandā
::

::gatha2
Tassā’hesuṃ paṭhamadutiyassāvikā aggabhūtā,
::

::gatha3
Kāyo’sitiratanapamito pipphalināmabodhi
::

::gathalast
Aṭṭhāsi so pacurajanataṃ tārayaṃ vassalakkhaṃ; ()
::

::hangnum
50\.
::

::gatha1
Satthā dīpaṅkaravho suranarasaraṇodīpadīpocirassaṃ
::

::gatha2
Dīpevo dhammadīpaṃ tibhuvanabhavane vīta’vijjandhakāraṃ
::

::gatha3
Aggikkhandho’vabhāsaṃ vihariya parinibbāyi khīṇāsavā’pi
::

::gathalast
Khīṇasnehāpadīpāyathariva ariyā sāvakā nibbutā’suṃ; ()
::

Iti medhānandābhidhānena yatinā viracite sakalakavijana hadayānandadānanidāne jitavaṃsadīpe dūrenidāne sumedha tāpasassa mūlapaṇiṭhānaṭṭhapanapavatti paridīpo dutiyo saggo.

::hangnum
1\. {pb:O:0.0060}
::

::gatha1
Lokaṃ (’vasantatilako) kumudākaraṃ mā
::

::gatha2
Koṇḍaññanāmabhagavā’tha pabodhayatto,
::

::gatha3
Jāto tadā varamatī vijitāvi rājā
::

::gathalast
Sampanna cakkaratano’bhavi cakkamatti; ()
::

::hangnum
2\.
::

::gatha1
Saṅghassa buddhapamukhassa uḷāradānaṃ
::

::gatha2
Datvā vidhāya paṇidhiṃ varabodhiyā so,
::

::gatha3
Rajjaṃ pahāya jinasāsanamotaritvā
::

::gathalast
Jhānānya’lattha paṭilaṅvarappadāno; ()
::

::hangnum
3\. {pb:O:0.0061}
::

::gatha1
Tassā’si rammavatināma puraṃ sunando
::

::gatha2
Rājā ahosi janako jananī sujātā,
::

::gatha3
Bhaddassubhaddasamaṇā varasāvakā’suṃ
::

::gathalast
Tisso’patissa’samaṇi varasāvikāyo; ()
::

::hangnum
4\.
::

::gatha1
Lakkhāyuko vijayabodhi visālasāla-
::

::gatha2
Kalyāṇi nāma tadupaṭṭhahi cā’nuruddho,
::

::gatha3
Tassā’ṭṭha sītiratanappamitaṃ sarīraṃ
::

::gathalast
Āsuṃ tayo ariyasāvakasannipātā; ()
::

::hangnum
5\.
::

::gatha1
Tassā’parena samayeni’ha’naṅgabhaṅgo
::

::gatha2
Uppajji maṅgalajino janamaṅgalāya,
::

::gatha3
Buddhaṅkuro’tiruciro surucī samañño
::

::gathalast
Āsi tadā’vatisuro dvijavaṃsaketu; ()
::

::hangnum
6\. {pb:O:0.0062}
::

::gatha1
Datvā sasāvakajitassa dināni satta
::

::gatha2
Patthesi bodhimasamaṃ gavapānadānaṃ,
::

::gatha3
Pabyākato bhagavatā bhavanā’hīgantvā
::

::gathalast
Pabbajjito sukhamavindi samādhijaṃ so; ()
::

::hangnum
7\.
::

::gatha1
Tassu’ntaraṃ puravaraṃ pitaro’ttara’vhā
::

::gatha2
Āsuṃ sudevasamaṇo vasi dhammaseno,
::

::gatha3
Tassā’ggasāvakayugaṃ sakasāvikānaṃ
::

::gathalast
Bhaddaṃyugaṃ abhavi sivalicā’pya’sokā; ()
::

::hangnum
8\. {pb:O:0.0063}
::

::gatha1
Taṃ pālito jinamupaṭṭhahi aṭṭha’sīti
::

::gatha2
Hattho’si tassa vajirūpamarūpakāyo,
::

::gatha3
Bodhī’pi nāgataru sāvakasantipātā
::

::gathalast
Āsuṃ tayo navutivassasahassamāyu; ()
::

::hangnum
9\.
::

::gatha1
Tassā’parena sumano karuṇānidhāno
::

::gatha2
Nātho manojamathano udapādi loke,
::

::gatha3
Buddhaṅkuro’bhavi tadā’tulanāgarājā
::

::gathalast
Teja’ggijālajalito atuliddhimā so; ()
::

::hangnum
10\.
::

::gatha1
Nāgo’pi nāgabhavanamhi sasāvakassa
::

::gatha2
Buddhassa dibbaturiyehi katupahāro,
::

::gatha3
Datvāna dānamatulaṃ paṇidhiṃ akāsi
::

::gathalast
Buddho bhavissasi tuvanti ahāsi buddho; ()
::

::hangnum
11\. {pb:O:0.0064}
::

::gatha1
Khemavhayaṃ puramahū janako sudanto
::

::gatha2
Rājā janetti sirimā nijasāvakānaṃ;
::

::gatha3
Aggā bhaviṃsu saraṇo vasi bhāvitatto
::

::gathalast
Soṇā tadaggasamaṇi’si tathu’pasoṇā; ()
::

::hangnum
12\.
::

::gatha1
Tassā’si nāgataru bodhi udenatero-
::

::gatha2
Paṭṭhāyako navutivassasahassamāyu,
::

::gatha3
Ubbedhato navutihatthamitaṃ sarīraṃ
::

::gathalast
Āsuṃ tayo ariyasāvakasannipātā; ()
::

::hangnum
13\.
::

::gatha1
Tassā’parena udapādi’ha revatākhyo
::

::gatha2
Devādivanditapado bhuvi devadevo,
::

::gatha3
Sattuttamo bhavi tadā atidevanāmo
::

::gathalast
Bhovādivaṃsatilako catuvedavedī; ()
::

::hangnum
14\. {pb:O:0.0065}
::

::gatha1
Baddhañjalī sirasi dhammakathaṃ nisamma
::

::gatha2
Gantvāna taṃ saraṇamuttaramuttariyaṃ;
::

::gatha3
Datvā’hipatthayi sukhodhimatho mahesi
::

::gathalast
Buddho bhavissasi tuvantī visākarittha; ()
::

::hangnum
15\.
::

::gatha1
Tassā’si dhaññavatināma puraṃ jinassa
::

::gatha2
Mātā mahesi vipulā vipulo pitā’si,
::

::gatha3
Sabrahmadevavaruṇo bhavi saṅghamajjhe
::

::gathalast
Bhaddā ca bhaddayugalaṃ duvidhaṃ subhaddā; ()
::

::hangnum
16\.
::

::gatha1
Taṃ sambhavo vasi upaṭṭhahi nāgabodhi
::

::gatha2
Rukkhopya’sitiratanaṃ bhavi attabhāvo,
::

::gatha3
Āyuppamāṇampi saṭṭhisahassavassaṃ
::

::gathalast
Āsuṃ tayo ariyasāvakasannipātāta;
::

::hangnum
17\. {pb:O:0.0066}
::

::gatha1
Tassā’paramhi samaye janapārijāto
::

::gatha2
Uppajji sobhitajino jitapañcamāro,
::

::gatha3
Ajjhāyako sakalaveda muḷārabhogī
::

::gathalast
Buddhaṅkuro bhavi tadā’jitanāmavappo;
::

::hangnum
18\.
::

::gatha1
Dhammaṃ nisamma saraṇesu patiṭṭhahitvā
::

::gatha2
Saṅghassa buddhapamukhassa uḷāradānaṃ,
::

::gatha3
Datvā padhānapaṇidhāna makāsi dhīro
::

::gathalast
Tvaṃ lacchasi’ti varabodhi mahāsi satthā; ()
::

::hangnum
19\.
::

::gatha1
Rammaṃ sudhammamahu tassa puraṃ sudhammo
::

::gatha2
Rājā ahosi janako janikā sudhammā
::

::gatha3
Tassā’ggasāvakayugaṃ asamo sunetto
::

::gathalast
Tassāvikā’ggayugalaṃ nakulā sujātā; ()
::

::hangnum
20\. {pb:O:0.0067}
::

::gatha1
Nāgassa nāgataru bodhi sarīramaṭṭha-
::

::gatha2
Paṇṇāsahatthapamitaṃ tamatomathero,
::

::gatha3
Sopaṭṭhahī navutivassasahassamāyu
::

::gathalast
Āsuṃ tayo ariya sāvaka sannipātā; ()
::

::hangnum
21\.
::

::gatha1
Uppajji tassa aparena anomadassi
::

::gatha2
Buddho pabuddhakamalāmalanīlanetto,
::

::gatha3
Buddhaṅkuro jitasurāri tadāni yakkha-
::

::gathalast
Senāpatī bhavi mahiddhimahānubhāvo; ()
::

::hangnum
22\.
::

::gatha1
Sambodhi maggapuriso paṇidhānayaṃ so
::

::gatha2
Saṅghassa buddhapamukhassa uḷāradānaṃ,
::

::gatha3
Pādāsi tisu saraṇesu patiṭṭhahitvā
::

::gathalast
Buddho bhavissasi tuvanti jino’bruvitaṃ; ()
::

::hangnum
23\. {pb:O:0.0068}
::

::gatha1
Ṭhānañhi candavatināma yasodharākhyā
::

::gatha2
Mātā mahesi yasavā janako janindo,
::

::gatha3
Tassa’ggasāvakayugaṃ nisabho atomo
::

::gathalast
Dve sundarī ca sumanā carasāvikā’suṃ; ()
::

::hangnum
24\.
::

::gatha1
Bodhī’pi tassa kakudho munidehamaṭṭha-
::

::gatha2
Paṇṇāsahatthapamitaṃ varuṇābhidhāno,
::

::gatha3
Thero upaṭṭhahi ca lakkhapamāṇamāyu
::

::gathalast
Āsuṃ tayo ariyasāvakasannipātā; ()
::

::hangnum
25\.
::

::gatha1
Tassā’parena padumo dipadānamindo
::

::gatha2
Jāto pabujjhitamanopadumo pajānaṃ,
::

::gatha3
Dhīro babhūva varavāraṇakumbhabhedī
::

::gathalast
Sīho tadā rucirakesarabhāragīvo; ()
::

::hangnum
26\. {pb:O:0.0069}
::

::gatha1
Buddhaṃ nirodhasukhavediyanaṃ vatamhi
::

::gatha2
Sattāhamakkhipadūmehi tamaccayitvā,
::

::gatha3
Cittaṃ pasādiya punā’gatasāvakesu
::

::gathalast
Sīho vibhāsi paṭiladdhavarappadāno; ()
::

::hangnum
27\.
::

::gatha1
Tassā’si campakapuraṃ padumābhidhāno
::

::gatha2
Rājā ahosi janako asamā janettī,
::

::gatha3
Sālopasālayatayo varasāvakā’suṃ
::

::gathalast
Rāmā’pi tassa paramāsamaṇi surāmā; ()
::

::hangnum
28\.
::

::gatha1
Nāmenu’paṭṭhahi vasi varuṇo tamaṭṭha-
::

::gatha2
Paṇṇāsahatthamita massa sarīramā’si,
::

::gatha3
Bodhi’pi soṇataru lakkhapamāṇamāyu
::

::gathalast
Āsuṃ tayo ariyasāvakasannipātā; ()
::

::hangnum
29\. {pb:O:0.0070}
::

::gatha1
Tassā’parena varado muni nāradavho
::

::gatha2
Pāpandhakāranikaraṃ bhīduro’dapādi,
::

::gatha3
Buddhaṅkuro bhavi tadā’khilajhātabhiññā-
::

::gathalast
Lābhī pavattaphalabhoji tapodhanīso; ()
::

::hangnum
30\.
::

::gatha1
Katvānu’ḷārapaṇidhāna muḷāraviro
::

::gatha2
Datvā sasāvakajinassa uḷāradānaṃ,
::

::gatha3
Pūjesi taṃ surabhinā haricandanena
::

::gathalast
Satthāpi sampati viyākaraṇaṃ adāsi; ()
::

::hangnum
31\.
::

::gatha1
Tassā’si dhaññavatināma puraṃ sumedho
::

::gatha2
Rājā ahosi janako jananī anomā,
::

::gatha3
Dve bhaddasālajitamittavasi vasina-
::

::gathalast
Maggo’ntarā samaṇi phagguṇi bhikkhunītaṃ; ()
::

::hangnum
32\. {pb:O:0.0071}
::

::gatha1
Vāseṭṭhabhikkhu tadupaṭṭhahi rūpakāyo
::

::gatha2
Tassā’ṭṭhasitiratanaṃ mahasoṇasākhī,
::

::gatha3
Bodhiddumo navutivassasahassamāyu
::

::gathalast
Āsuṃ tayo ariyasāvakasantipātā; ()
::

::hangnum
33\.
::

::gatha1
Tassā’parena padumuttara dhammarājā
::

::gatha2
Jāto tilokapadumo padumappitaṅghī,
::

::gatha3
Aḍḍho uḷāravibhavo maharaṭṭhiyo so
::

::gathalast
Buddhaṅkuro bhavi tadā jaṭilābhidhāno;()
::

::hangnum
34\.
::

::gatha1
Sambodhiyā’dhigama paccayapatthanaṃ so
::

::gatha2
Virovidhāya padumuttarapādamūle,
::

::gatha3
Saṅghassa buddhapamukhassa ticivarāni
::

::gathalast
Pādāsi tīsuratanesu abhippasanno; ()
::

::hangnum
35\. {pb:O:0.0072}
::

::gatha1
Tassā’si haṃsavatināma puraṃ jinassa
::

::gatha2
Ānandabhupati pitā janikā sujātā,
::

::gatha3
Dve tassa devalasujātavasi vasinaṃ
::

::gathalast
Aggā bhaviṃsu samaṇisvāmitāsamā’ggā; ()
::

::hangnum
36\.
::

::gatha1
Lakkhāyuko sajayabodhika visālasāla
::

::gatha2
Rukkho upaṭṭhahi muniṃ sumanābhidhāno,
::

::gatha3
Tassa’ṭṭha’sitiratanappamitaṃ sarīraṃ
::

::gathalast
Āsuṃ tayo bhagavato gaṇasannipātā; ()
::

::hangnum
37\.
::

::gatha1
Tassā’parena samayena sumedhanāmo
::

::gatha2
Lokamhi pātubhavi lokahitāya satthā,
::

::gatha3
Buddhaṅkuro kira tadānyu’bhato sujāto
::

::gathalast
Svā’sitikoṭivibhavo’ttara māṇavo’si; ()
::

::hangnum
38\. {pb:O:0.0073}
::

::gatha1
Vissajjiyāna vibhavaṃ tiṃsatikoṭiṃ
::

::gatha2
Datvāna dānamasmaṃ sugate sasaṅghe,
::

::gatha3
Pabbajjito paramabodhi mapatthayittha
::

::gathalast
Byākāsi somuni ta’mijjhanabhāva’maddhā; ()
::

::hangnum
39\.
::

::gatha1
Rammaṃ sudassanamahū nagaraṃ sudanto
::

::gatha2
Tassā’si bhūpati pitā jananī sudattā,
::

::gatha3
Saṅghesu’hosu saraṇo vasi sabbakāmo
::

::gathalast
Rāmā yamāni paramānya’bhavuṃka surāmā; ()
::

::hangnum
40\. {pb:O:0.0074}
::

::gatha1
Bodhī’pi nīpataru sāgaranāmathero
::

::gatha2
’Paṭṭhāsi taṃ navutivassasahassamāyu,
::

::gatha3
Tassā’ḍhasitiratanu’ggatamāsi gattaṃ
::

::gathalast
Āsuṃ tayo satimato gaṇasantipātā; ()
::

::hangnum
41\.
::

::gatha1
Tassā’parena samayena janappadīpo
::

::gatha2
Jāto sujātabhagavā jitapañcamāro,
::

::gatha3
Sampannasattaratato varacakkavatti
::

::gathalast
Rājā babhūvi’ha mahāpuriso tadāso; ()
::

::hangnum
42\.
::

::gatha1
Dhammā’matena mudito ratanadvayassa
::

::gatha2
Datvā sasattaratanaṃ catudīparajjaṃ,
::

::gatha3
Pabbajji bodhipaṇidhiṃ paṇidhāya dhīmā
::

::gathalast
Ñatvā mahāmuni tamijjhanabhāvamāha;
::

::hangnum
43\. {pb:O:0.0075}
::

::gatha1
Rammaṃ sumaṅgalamahū puramuggatākhyo
::

::gatha2
Rājā pitābhavi pabhāvatināma mātā,
::

::gatha3
Aggābhaviṃsu ca sudassanadevatherā
::

::gathalast
Nāgā gaṇassadasi nāgasamālatheri; ()
::

::hangnum
44\.
::

::gatha1
Taṃ nāradomuniru’paṭṭhahi ca’ttabhāvo
::

::gatha2
Paṇṇāsahatthapamito bhaviveṇubodhi,
::

::gatha3
Tassā’bhavī navutivassasahassamāyu
::

::gathalast
Āsuṃ tayo dhītimato gaṇasannipātā; ()
::

::hangnum
45\.
::

::gatha1
Tassā’pareni’ha nirūpamarūpasāro
::

::gatha2
Jātobabhūva piyadassisamantadassi,
::

::gatha3
Dhīro tadanya’bhavi kassapamāṇavo so
::

::gathalast
Vedesu tīsu kusalo kusalaṃ gavesi; ()
::

::hangnum
46\. {pb:O:0.0076}
::

::gatha1
So koṭilakkhaparimāṇadhatabbayena
::

::gatha2
Saṅgassa buddhapamukhassa mahāvihāraṃ,
::

::gatha3
Katvā padāsi abhipatthitabuddhabhāvo
::

::gathalast
Buddho’pi tappaṇidhisiddhi siyā’tya’bhāsi; ()
::

::hangnum
47\.
::

::gatha1
Candāmahesi jananī janako pudinno
::

::gatha2
Rājā babhūva puramassa anomanāmaṃ,
::

::gatha3
Āsuṃ tadaggayugalāni sujātadhamma-
::

::gathalast
Dinnā gaṇassadasi pakālitasabbadassi; ()
::

::hangnum
48\.
::

::gatha1
Taṃ sotavhasamaṇo samupaṭṭhahittha
::

::gatha2
Bodhī piyaṅgu bhagavā’si asitihattho,
::

::gatha3
Aṭṭhāsika so navutivassasahassama’ssa
::

::gathalast
Āsuṃ tayo matimato gaṇasannipātā; ()
::

::hangnum
49\. {pb:O:0.0077}
::

::gatha1
Tassā’parena samayenu’dapādi loke
::

::gatha2
Lokatthasādhanarato munira’tthadassī,
::

::gatha3
Sattuntamo’pi niratikkamadhammasimo
::

::gathalast
Tejiddhimā isi tadā’si susimanāmo; ()
::

::hangnum
50\.
::

::gatha1
Ānīya dibbabhavanā kusumāni tassa
::

::gatha2
Mandāravāni supatiṭṭhitapādapīṭhe,
::

::gatha3
Sampūjiyāna paṇidhānamakāsi satthā
::

::gathalast
Tvaṃ mādiso’bruvi bhavissasi cā’yatinti; ()
::

::hangnum
51\.
::

::gatha1
Tassā’si sobhitapuraṃ bhavisāgaravho
::

::gatha2
Rājā pitā janatidevi sudassanākhyā,
::

::gatha3
Santopasantasamaṇā varasāvakā’suṃ
::

::gathalast
Dhammā tadaggasamaṇipya’bhavuṃ sudhammā; ()
::

::hangnum
52\. {pb:O:0.0078}
::

::gatha1
Tañcā’bhayo munirūpaṭṭhahi sopya’sīti-
::

::gatha2
Hatthuggato satasahassapamāṇamāyu,
::

::gatha3
Campeyyasākhi bhavi bodhi subodhihetu
::

::gathalast
Āsuṃ tayo ariyasavakasannitā; ()
::

::hangnum
53\.
::

::gatha1
Tassā’parena udapādi’ha dhammadassī
::

::gatha2
Nissīmadhī’nadhivaro bhavapāradassi,
::

::gatha3
So tāvatiṃsabhavatamhi mahānubhāvo
::

::gathalast
Buddhaṅkuro bhavi tadā kira devarājā;()
::

::hangnum
54\.
::

::gatha1
Dibbāni gandhakusumāni kathāgatassa
::

::gatha2
Cakkaṅkitorucaraṇamburuhāsanamhi,
::

::gatha3
Pūjesi dibbaturiyehi ca buddhabhāvaṃ
::

::gathalast
So patthayaṃ munitamijjha nabhāvamāha; ()
::

::hangnum
55\. {pb:O:0.0079}
::

::gatha1
Ṭhāniyamāsi saraṇaṃ sugatassa tassa
::

::gatha2
Rājā pitā’si saraṇo janani sunandā,
::

::gatha3
Aggābhaviṃsu padumovasi phussadevo
::

::gathalast
Khemā ca bhikkhusamaṇisva’pi sabbanāmā; ()
::

::hangnum
56\.
::

::gatha1
Thero sunettavisuto tadupaṭṭhahi so
::

::gatha2
Lakkhāyuko’si jayabodhi ñca bimbijālo,
::

::gatha3
Tassā’pya’sitiratanappamitaṃ sarīraṃ
::

::gathalast
Āsuṃ tayo ariyasāvakasannipātā; ()
::

::hangnum
57\.
::

::gatha1
Tassā’parena samayeni’ga siddhabodhi
::

::gatha2
Siddhatthanāmavidito udapādi satthā,
::

::gatha3
Buddhaṅkuro bhavi tadā’khīlaṅajhānalābhī
::

::gathalast
Bhoji pavattitaphalaṃ vasi maṅgalākhyo; ()
::

::hangnum
58\. {pb:O:0.0080}
::

::gatha1
Sampannagandharasikaṃ paripakkamekaṃ
::

::gatha2
Ānīya so vipakulajambubhalaṃ vanamhā,
::

::gatha3
Pādāsi tassa paṇidhīkatabuddhabhāvo
::

::gathalast
Tañcānubhuya bhagavāpi viyākarittha; ()
::

::hangnum
59\.
::

::gatha1
Vehāramāsi nagaraṃ jayasenanāmo
::

::gatha2
Rājā ahosi janako jananī suphassā
::

::gatha3
Bhikkhūsu tassa vasi sambahulo sumitto
::

::gathalast
Dve sīvali ñca samaṇīsu varā surāmā; ()
::

::hangnum
60\.
::

::gatha1
Taṃ revatomuni munindamuṭṭhahittha
::

::gatha2
Bodhī’pi tassa kaṇikāramabhīruho’si,
::

::gatha3
Lakkhāyuko sa’narasārathi saṭṭhihattho
::

::gathalast
Āsuṃ tayo ariyasāvakasannipātā; ()
::

::hangnum
61\. {pb:O:0.0081}
::

::gatha1
Tassā’pareni’ha samubbhavi nissanāmo
::

::gatha2
Satthā pasatthacaraṇo caturo’ghatiṇṇo,
::

::gatha3
Buddhaṅkuro bhavi tadāni sujātarājā
::

::gathalast
Rājaññamoḷimaṇilaṅkatapādapīṭho; ()
::

::hangnum
62\.
::

::gatha1
Hitvā sa’rajjamisiveyadharo sudhīro
::

::gatha2
Dibbehi’nekakusumehi jinaṃ vajantaṃ,
::

::gatha3
Pūjesi muddhani tamāpavitānasobhaṃ
::

::gathalast
Satthā’pi tappaṇidhisiddhi siyā’tya’bhāsi; ()
::

::hangnum
63\.
::

::gatha1
Khemaṃ purañhi janako janasandhanāmo
::

::gatha2
Rājā janetti padumā nijasaṅghamajjhe,
::

::gatha3
Dve brahmadevudaya vissutatheranāgā
::

::gathalast
Phussā ca aggayugalānya’bhavuṃ sudattā; ()
::

::hangnum
64\. {pb:O:0.0082}
::

::gatha1
Taṃ sambhavovasi vasindamupaṭṭhahittha
::

::gatha2
Tassā’sanavhataru bodhi sa’saṭṭhitattho,
::

::gatha3
Aṭṭhāsi vassagaṇanāya mahesi lakkhaṃ
::

::gathalast
Āsuṃ tayo ariyasāvakasannipātā; ()
::

::hangnum
65\.
::

::gatha1
Tassā’parena bhavasāgarapādassi
::

::gatha2
Phusso mahāmuniri’hakabbhudapādi loke,
::

::gatha3
Dhīro tadāni vijitāvi jitārivaggo
::

::gathalast
Rājā babhūva surarājanibho’rutejo; ()
::

::hangnum
66\.
::

::gatha1
Sambodhi maggapuriso paṇīdhāya phītaṃ
::

::gatha2
Rajjaṃ vivajjiya sa’pabbajito janassa,
::

::gatha3
Aññāya tīṇipiṭakāni kathesi dhammaṃ
::

::gathalast
Vyākāsi phussabhagavā’pi’va pubbabuddhā; ()
::

::hangnum
67\. {pb:O:0.0083}
::

::gatha1
Tassā’si kāsinagaraṃ jayasenanāmo
::

::gatha2
Rājā pitā’si janati sirimā mahesi,
::

::gatha3
Saṅghesu’bhosu’pi surakkhitadhammasetā
::

::gathalast
Cālā tadaggayugalāni tathū’pañcālā; ()
::

::hangnum
68\.
::

::gatha1
Bodhiddumā’malakasākhi sarīramaṭṭha-
::

::gatha2
Paṇṇāsahatthapamitaṃ sabhiyābhidhāno,
::

::gatha3
Sopaṭṭhahī navutivassasahassamāyu
::

::gathalast
Āsuṃ tayo bhakavato gaṇasannipātā; ()
::

::hangnum
69\.
::

::gatha1
Tassā’parena sanarāmarasattasāro
::

::gatha2
Satthā vipassi’ha samubbhavi sabbadassī,
::

::gatha3
Kammena kenaci mahiddhimahānubhāvo
::

::gathalast
Buddhaṅkuro’bhavi tadā’tulanāgarājā; ()
::

::hangnum
70\. {pb:O:0.0084}
::

::gatha1
Aṅgīrasassa ghanakañcanahaddapīṭhaṃ
::

::gatha2
Pādāsi tassa khavitaṃ ratanehi nānā,
::

::gatha3
So buddhabhāvamahipatthiya bodhisatto
::

::gathalast
Vyākāsi tatthasunisajja jino vipassi; ()
::

::hangnum
71\.
::

::gatha1
Tassā’si bandhumatināmapuraṃ tadeva-
::

::gatha2
Nāmo pitā janani bandhumatī mahesi,
::

::gatha3
Dve khaṇḍatissavasino varasāvakā’suṃ
::

::gathalast
Candā ca bhaddayugalaṃ bhavi candamittā; ()
::

::hangnum
72\.
::

::gatha1
Dehaṃ asitiratataṃ tamasokathero-
::

::gatha2
Paṭṭhāsi bodhiviṭapī bhavi kaṇhavaṇṭā,
::

::gatha3
Vāsaṃakā munira’sītisahassavassaṃ
::

::gathalast
Āsuṃ tayo ariyasāvakasannipātā; ()
::

::hangnum
73\. {pb:O:0.0085}
::

::gatha1
Tassā’parena adhisīlasamādhipañño
::

::gatha2
Satthā samubbhavī sikhī janakappasākhī,
::

::gatha3
Dhīro tadā’bhavi arindamanāmarājā
::

::gathalast
Saddho pahūtaratato ratanattayamhi; ()
::

::hangnum
74\.
::

::gatha1
Bhikkhañca sattaratanābharaṇābhirāmaṃ
::

::gatha2
Ñatvāna hatthiratanaṃ sugate sasaṅghe,
::

::gatha3
So buddhabhāvamahipatthayi sattasāro
::

::gathalast
Vyākāsi lacchasi sukhodhipadanti satthā; ()
::

::hangnum
75\.
::

::gatha1
Buddhassa cāriṇavatī nagaraṃ ahosi
::

::gatha2
Mātā pabhāvati pitā aruṇavha rājā,
::

::gatha3
Saṅghesu’bhosu abhibhuvasi sambhavo ca
::

::gathalast
Aggābhaviṃsu makhilāpadumābhidhānā; ()
::

::hangnum
76\. {pb:O:0.0086}
::

::gatha1
Khemaṅkaro jinamupaṭṭhahi sattatiṃsa-
::

::gatha2
Hatthucchito vijayabodhi ca puṇḍariko,
::

::gatha3
So sattatiṃsatisahassa mitāyuko’si
::

::gathalast
Āsuṃ tayo tadiyasāvakasannipātā; ()
::

::hangnum
77\.
::

::gatha1
Tassā’pareni’ha samubbhavi ketumālā-
::

::gatha2
Byāmappabhāparilasaṃ munivessabhū’ti,
::

::gatha3
Buddhaṅkuro kira tadāni sudassanavha-
::

::gathalast
Rājā babhūva pararājagajindasīho; ()
::

::hangnum
78\.
::

::gatha1
Saṅghassa buddhapamukhassa sacīvaraṃ so
::

::gatha2
Datvāna dānamatulaṃ jinasāsanamhi,
::

::gatha3
Sabbaññubodhimabhipatthiya pabbajittha
::

::gathalast
Buddho bhavissasi dhuvanti tamāhasatthā; ()
::

::hangnum
79\. {pb:O:0.0087}
::

::gatha1
Tassā’pya’nopamapuraṃ bhavi suppatīto
::

::gatha2
Rājā pitā yasavatī janikā mahesī,
::

::gatha3
Soṇuttarā ca nijasāvakasāvikānaṃ
::

::gathalast
Dāmā matiddhiparamā paramā samālā; ()
::

::hangnum
80\.
::

::gatha1
Bodhī’pi tassa bhavi sālamahīrūho’pa-
::

::gatha2
Sampannabhikkhu tadupaṭṭhahi saṭṭhihattho,
::

::gatha3
Satthā vihāsi samasaṭṭhisahassavassaṃ
::

::gathalast
Āsuṃ tayo tadiyasāvakasattipātā; ()
::

::hangnum
81\.
::

::gatha1
Tassā’pareni’kaha samubbhavi saccasando
::

::gatha2
Veneyyabandhu bhagavā kakusandhanāmo,
::

::gatha3
Buddhaṅkuro bhuvi tadā’bhavi khemarājā
::

::gathalast
Dānappabandhajalasekasudhotahattho; ()
::

::hangnum
82\. {pb:O:0.0088}
::

::gatha1
So pattacīvarapabhūtikamannapānaṃ
::

::gatha2
Datvā sasāvakajinassa gharā’bhigantvā,
::

::gatha3
Pabbajji bodhipaṇidhiṃ paṇidhāya rājā
::

::gathalast
Satthāsayā’tya’vaca tappaṇidhānasiddhi; ()
::

::hangnum
83\.
::

::gatha1
Khemavahayaṃ nagaramassa pitā’ggidatto
::

::gatha2
Vippo vibhāvi abhavi janikā visākhā,
::

::gatha3
Sañjivatheradutiyo vidhuro ca thero
::

::gathalast
Sāmā tadaggayugalaṃ bhavi campakākhyā; ()
::

::hangnum
84\. {pb:O:0.0089}
::

::gatha1
Taṃ buddhijo jinamupaṭṭhahi tassa gattaṃ
::

::gatha2
Tāḷisahatthamitamāsi sirisabodhi,
::

::gatha3
Tāḷisahāyanasahassapamāṇamāyu
::

::gathalast
Eko’va tassa bhavi sāvakasannipāto; ()
::

::hangnum
85\.
::

::gatha1
Tassā’paramhi samaye karuṇānidhāno
::

::gatha2
Lokābhibhū kanakabhudharahārirūpo,
::

::gatha3
Uppajji koṇagamanomuni pabbatākhyo
::

::gathalast
Bhumissaro bhavi mahāpuriso tadāni; ()
::

::hangnum
86\.
::

::gatha1
Saṅghassa buddhapamukhassa uḷāradānaṃ
::

::gatha2
Datvā mahagghavaracivarasāṭake ca,
::

::gatha3
So pakabbajittha abhipatthita buddhabhāvo
::

::gathalast
Buddho bhavissasi tuvanti tamāhasatthā; ()
::

::hangnum
87\. {pb:O:0.0090}
::

::gatha1
Nāmena sobhavati tampuramuttarākhyā
::

::gatha2
Mātā pitā’vanisuro bhavi yaññadatto,
::

::gatha3
Hīyosottaravasī samaṇi samuddā
::

::gathalast
Tasso’ttarā ca paramā parisāsu’bhosu; ()
::

::hangnum
88\.
::

::gatha1
Taṃ sotthijo jinamupaṭṭhahi tiṃsahattho
::

::gatha2
Aṅgīraso bhavi udumbarasākhi bodhi,
::

::gatha3
So tiṃsahāyanasahassamitāyuko’si
::

::gathalast
Eko’va tassa bhavi sāvakasantipāto; ()
::

::hangnum
89\.
::

::gatha1
Tassā’pareni’ha mahāmuni kassapākhyo
::

::gatha2
Lokamhi pātubhavi khaggavisāṇakappo,
::

::gatha3
Buddhaṅkuro bhuvi tadā’bhavi jotipālo
::

::gathalast
Vedesu tīsu sakalāsu kalāsu cheko; ()
::

::hangnum
90\. {pb:O:0.0091}
::

::gatha1
Kalyāṇamittadutiyo sugataṃ upecca
::

::gatha2
Sutvāna dhammamathasāsana motaritvā,
::

::gatha3
Sabbaññubhāvamhipatthayi māṇavo so
::

::gathalast
Vyākāsi kassapamunī’pi munī’ca pubbā; ()
::

::hangnum
91\.
::

::gatha1
Bārāṇasi nagaramāsi pitā ca mātā
::

::gatha2
Dve brahmadattadhanavatya’bhidhānavanto,
::

::gatha3
Bhikkhusu tassa samaṇisva’pi tissabhāra-
::

::gathalast
Dvājā ca bhaddayugalātya’nuloruvelā; ()
::

::hangnum
92\.
::

::gatha1
Taṃ sabbamittasamaṇo samupaṭṭhahittha
::

::gatha2
Nigrodhasākhī jayabodhi sa’vīsahattho,
::

::gatha3
Tassā’si visatisahassa pamāṇamāyu
::

::gathalast
Eko’va’hū ariyasāvakasannīpāto; ()
::

Iti medhānandābhidhānena yatitā viracite sakalakavijana hadayānanda dānanidāne jinavaṃsadīpe dūrenidāne bodhisattassa sesapaṇidhātaṭṭhapana pavatti paridīpo tatiyo saggo.

::hangnum
1\. {pb:O:0.0092}
::

::gatha1
Dīpaṅkarādicatuvīsati buddhapāda-
::

::gatha2
Mūlesu laṅapaṇidhāna mahānidhāno,
::

::gatha3
Lakkhādhikaṃ caturasaṅkhiyakappasaṅkhaṃ
::

::gathalast
Puññābhisandamabhisaṅkhari bodhisatto; ()
::

::hangnum
2\.
::

::gatha1
Etthantare vividhabāhiravatthujātaṃ
::

::gatha2
Sisa’kkhimaṃsarudhirāni ca puttadāre,
::

::gatha3
So jivitampi kapaṇaḍikayācakānaṃ
::

::gathalast
Vīro pariccaji pajāya hitatthameva; ()
::

::hangnum
3\. {pb:O:0.0093}
::

::gatha1
Dānādhimuttipariyesana vippaveso
::

::gatha2
Patvā tapovanamakitti tapodhanassa,
::

::gatha3
Tihaṃ alattha sakaṭāhamaloṇaḍākaṃ
::

::gathalast
Yassā’bhibhūtajaṭharassa jighacchitattā; () (Akitticariyaṃ)
::

::hangnum
4\.
::

::gatha1
Kantāramagga paṭipanna manātapattaṃ
::

::gatha2
Pacceka buddhamahipassiya saṅakkhavippo,
::

::gatha3
Phuṭṭhaṃ sakiccapasuto sūriyātapena
::

::gathalast
Yo chattupāhaṇamadāsi sudhotapāṇi; () (Saṅkhacariyaṃ)
::

::hangnum
5\.
::

::gatha1
Dubbhikkhapīḷanabhayena kaliṅgaraṭṭhā
::

::gatha2
Saṃyācataṃ yadupagamma dhanañjayavho,
::

::gatha3
Soṇḍāya gayha nijamañjana nāgarājaṃ
::

::gathalast
Yo dakkhiṇodaka nisekamakāsi rājā; () (Kurudhammacariyaṃ)
::

::hangnum
6\. {pb:O:0.0094}
::

::gatha1
Hutvāna yo mahasudassana cakkavattī
::

::gatha2
Rājā kusāvatipuramhi divā ca ratto,
::

::gatha3
Vatthattapānamupatesi carāpayitvā
::

::gathalast
Bheriṃka asesakapaṇḍikayācakānaṃ; () (Mahāsudassanacariyaṃ)
::

::hangnum
7\.
::

::gatha1
Yo sattabhumibhujasāsi purohito’pi
::

::gatha2
Rājūhi laddhamakhilaṃ dhanadhaññarāsiṃ,
::

::gatha3
Sampattayācakajanassa paricchajitvā
::

::gathalast
Puññappabandhamabhisañcini bodhihetu; () (Mahāgovindacariyaṃ)
::

::hangnum
8\.
::

::gatha1
Dhammānusāsi nimināma mahībhujo’pi
::

::gatha2
Sālaṃ vidhāya mithilāya catummukhaṃ yo,
::

::gatha3
Acchinnamatthijanapakkhicatuppadānaṃ
::

::gathalast
Dānaṃ pavattayī purā dadataṃ variṭṭho; () (Nimirājacariyaṃ)
::

::hangnum
9\. {pb:O:0.0095}
::

::gatha1
Yo ekarājasutacandakumārabhūto
::

::gatha2
Muddhābhiseka karaṇāya janehi gacchaṃ,
::

::gatha3
Saṃvejito savibhave tibhave’pi yaññā-
::

::gathalast
Vāṭaṃ vidhāya’bhipavattayi dānavaṭṭaṃ; () (Candakumāracariyaṃ)
::

::hangnum
10\.
::

::gatha1
Yo vatthusāragahaṇena atittarūpo
::

::gatha2
Bhumissaro’pi sivināma surādhipassa,
::

::gatha3
Jaccandhavesagahitassa vilocanāni
::

::gathalast
Uppāṭayitva padadaṃ labhi dibbacakkhū; () (Sivirājacariyaṃ;)
::

::hangnum
11\.
::

::gatha1
Dānādhimuttiparamo sasapaṇḍito yo
::

::gatha2
Mittenu sāsiya adhiṭṭhituposathaṅgo,
::

::gatha3
Aṅgāramuddhani papāta sajīvitāsaṃ
::

::gathalast
Hitvā dvijassa tanumaṃsapadātukāmo; () (Sasapaṇḍitacariyaṃ; Itidānapāramīṃ)
::

::hangnum
12\. {pb:O:0.0096}
::

::gatha1
Yo mātuposakakari bhisamuddharatto
::

::gatha2
Andhāya hatthidamakena kareṇukāya,
::

::gatha3
Soṇḍāya suṭṭhugahito’pya’vikaṇḍitassa
::

::gathalast
Sīlassa khaṇḍanabhayā najanesi kopaṃ; () (Mātuposakacariyaṃ)
::

::hangnum
13\.
::

::gatha1
Yo bhuridattabhujago’parivammikaṭṭho,
::

::gatha2
Sīlabbataṃ visadharo samadhiṭṭhahitvā,
::

::gatha3
Peḷāya khittabhujage ahiguṇṭhikamhi
::

::gathalast
Sīlassa kuppanabhayena jahāsi kopaṃ; () (Bhuridattacariyaṃ;)
::

::hangnum
14\.
::

::gatha1
Sīlabbatādivibhavo jalitiddhimā yo
::

::gatha2
Campeyyanāmabhujago ahiguṇṭhikamhi,
::

::gatha3
Icchānurūpavicaro camarī’va vālaṃ
::

::gathalast
Sīlaṃ jugopa napi tabbadhake cukopa; () (Campeyyacariyaṃ;)
::

::hangnum
15\. {pb:O:0.0097}
::

::gatha1
Yo cūlabodhivisuto samadiṭṭhahatvā
::

::gatha2
Sīlabbataṃ vanamupecca vasaṃ piyāya,
::

::gatha3
Tāyaṃ pasayha gahitāya’pi kāsiraññā
::

::gathalast
Sīlabbisodhanaparo pajahittha rosaṃ; () (Cūlabodhicariyaṃ)
::

::hangnum
16\.
::

::gatha1
Yo bhiṃsarūpi mahiso’pi valimukhassa
::

::gatha2
Āguṃ titikkhamakhīlaṃ parisuddhasilo,
::

::gatha3
Rukkhaṭṭhayakkhavacanāni paṭikkhipitvā
::

::gathalast
Taṃ sīlabhaṅgabhayato bhayato mumoca; ()
::

::hangnum
17\.
::

::gatha1
Yo vuyhamānamapanīya nadīpavāhā
::

::gatha2
Mittadduhiṃ putasajīvitadānahetu,
::

::gatha3
Raññā mumoca vadhiyaṃ avikopanena
::

::gathalast
Sīlassa rūruhariṇo’pi harissavaṇṇo, () (rūrumigarājacariyaṃ;)
::

::hangnum
18\. {pb:O:0.0098}
::

::gatha1
Yo dantakaṭṭhasakalehi jaṭākulehi
::

::gatha2
Kuddhena kuṭajaṭilena katāhisāpo,
::

::gatha3
Mātaṅganāmamuni sīladhanaṃ jugopa
::

::gathalast
Sampātasāparipumiddhibalena rakkhaṃ; () (Mātaṅgacariyaṃ;)
::

::hangnum
19\.
::

::gatha1
Maggāvatiṇṇamadhamaṃ kalhābhīlāsā-
::

::gatha2
Saṅghaṭṭitobhayarathaṅgamadhammayakkhaṃ,
::

::gatha3
Kopagginā naparijhāpayamiddhimā yo
::

::gathalast
Sīlaṃ rarakkha khalu dhammikayakkharājā; () (Dhammādhamma devaputtacariyaṃ;)
::

::hangnum
20\.
::

::gatha1
Yo porisādavasagassa jayaddisassa
::

::gatha2
Rañño paṭiññamadhikicca vijivitāso,
::

::gatha3
Khīttāyudho tadupagamma alīnasatto
::

::gathalast
Yakkhaṃ damesi nanu sīlavataṃ nidānā; () (Alīnasattacariyaṃ;)
::

::hangnum
21\. {pb:O:0.0099}
::

::gatha1
Yo saṅkhapālabhujago nijabhogapūra-
::

::gatha2
Vyābhaṅgibhārataravāhiti bhojaputte,
::

::gatha3
Kāruññamāpa abhigantumapādatāya
::

::gathalast
Sīlassa bhaṅgabhayato’pi hutāsatejo; () (Saṅkhapālacariyaṃ; Iti sīlapāramiṃ;)
::

::hangnum
22\.
::

::gatha1
Saṅkhāradhammakhaṇabhaṅgasabhāvadassi
::

::gatha2
Ussāvabinduvilayaṃ’va yudhañjayo yo,
::

::gatha3
Rājā janassa rudato pavihāya rajjaṃ
::

::gathalast
Nekkhammapāramimapurayi pabbajitvā; () (Yudhañjaya cariyaṃ;)
::

::hangnum
23\.
::

::gatha1
Yo somanassavisuto kururājaputto
::

::gatha2
Dussīlakuṭajaṭilabbacanaṃ paṭicca,
::

::gatha3
Raññā niyojitavadho vadhakāvakāsaṃ
::

::gathalast
Laddhānusāsiya’bhinikkhami cattarajjo; () (Somanassa cariyaṃ;)
::

::hangnum
24\. {pb:O:0.0100}
::

::gatha1
Yo kāsirājatanujo’pi ayogharākhyo
::

::gatha2
Īhaṃ bhato ciramayogharavāsahīrū,
::

::gatha3
Rajjaṃ pahāya paramaṃ pitarā padattaṃ
::

::gathalast
Nekkhammapāramiparo vanamotarittha; () (Ayogharacariyaṃ;)
::

::hangnum
25\.
::

::gatha1
Yo pañcakāmaguṇadīpanato’padiṭṭha-
::

::gatha2
Sambhattamittavacanampi paṭikkhipitvā,
::

::gatha3
Niddhantakañcananibhacchavi kañcanākhyo
::

::gathalast
Patvā tapovanamapabbaji bandhavehi; () (Bhisacariyaṃ;)
::

::hangnum
26\. {pb:O:0.0101}
::

::gatha1
Pakkhittadaddulanahārurivā’nalamhi
::

::gatha2
Saṅkhāradhammavisaye paṭivaṭṭitatto,
::

::gatha3
Yo soṇabhusurasudhī vibhavaṃ pahāya
::

::gathalast
Pabbajjituṃ sapariso pavanaṃ jagāma; () (Soṇapaṇḍitacariyaṃ; Iti nekkhamma pārami;)
::

::hangnum
27\.
::

::gatha1
Yo seṇako sudhi pasibbakagabbhasāyiṃ
::

::gatha2
Vippassi mohakalusikatamānasassa,
::

::gatha3
Sappaṃ sughoramupadassiya dīghadassī
::

::gathalast
Paññāsupāramimapūrayi bhurimedho; () (Seṇakapaṇḍita cariyaṃ;)
::

::hangnum
28\.
::

::gatha1
Yo yaṃ mahosadhasamākhyasudhī sudhīso
::

::gatha2
Ummaggasaṃvutanisaggavatisamo’pi,
::

::gatha3
Ummaggato’va sabalaṃ mithilādhināthaṃ
::

::gathalast
Paññāpajāpatipati riputo mumoca; () (Mahosadhacariyaṃ iti paññā pāramī;)
::

::hangnum
29\. {pb:O:0.0102}
::

::gatha1
Vālenu’ḷāravīriyo vīriyena ghoraṃ
::

::gatha2
Saṃsāradukkhamiva yo kisakālako’pi,
::

::gatha3
Gambhīrasāgarajalaṃ sapajānukampī
::

::gathalast
Ussiñcituṃ satatamārahi sattasāro; () (Kālaka cariyaṃ)
::

::hangnum
30\.
::

::gatha1
Rājāmahādijanako janakundacando
::

::gatha2
Gambhīrabhurisalilaṃ salilākaraṃ yo,
::

::gatha3
Sūro’rubāhuvīriyo vīriyaṃ tatāra
::

::gathalast
Saṃsārasindhutaraṇe taraṇīsarūpo; () (Mahājanakacariyaṃ; Iti vīriyapārami;)
::

::hangnum
31\.
::

::gatha1
Yo khantitintahadayo yatikhantivādī
::

::gatha2
Chedāpite’pi sakalaṃ sakalattabhāve,
::

::gatha3
Samapūtakhantijalamevabhūsaṃ siseca
::

::gathalast
Vyāpādapāvakapadittakalāburāje; () (Khantivādī cariyaṃ)
::

::hangnum
32\. {pb:O:0.0103}
::

::gatha1
Yo dhammapālanaparo susu dhammapālo
::

::gatha2
Kārāpite’pi vadhakeha’simālakammaṃ,
::

::gatha3
Āsannatāpanirayamhi patāparāje
::

::gathalast
Khantiṃ pavattayi manappitakhantimetto; () (Dhammapāla cariyaṃ; Iti khantipāramī;)
::

::hangnum
33\.
::

::gatha1
Yo antarīpagabhayaṃkarasuṃsumāra-
::

::gatha2
Muddhāsamappitapado kapirājabhūto,
::

::gatha3
Dinnaṃ paṭiññamanukubbamanaññalabbhaṃ
::

::gathalast
Najjā papāta paratīramasaccabhīrū; () (Kapirāja cariyaṃ)
::

::hangnum
34\. {pb:O:0.0104}
::

::gatha1
Yo saccapāramiparo vasi paccanāmo
::

::gatha2
Saccena saccamahīsandhiya saccadassī,
::

::gatha3
Poriṃ samaggakaraṇiṃ sirijambudīpe
::

::gathalast
Sampālayaṃ sakalalokamavoca vācaṃ; () (Saccasavbhaya cariyaṃ;)
::

::hangnum
35\.
::

::gatha1
Yo vaṭṭapotakadijo avirūḷhapakkha-
::

::gatha2
Pādo’tikhuddakakulāvakagabbhasāyī,
::

::gatha3
Saccena soḷasakarisamitappadese
::

::gathalast
Dāvagginibbutimakā thiramāyugantaṃ; () (Vaṭṭapotaka cariyaṃ;)
::

::hangnum
36\.
::

::gatha1
Yo gijjhakākabakabāṇakabhakkhabhuta-
::

::gatha2
Bandhu nidāgharavitāpaparikkhayā’pe,
::

::gatha3
Ritte saramhi parimocayi maccharājā
::

::gathalast
Saccena’kālajaladāgamapaccayena; () (Maccharāja cariyaṃ;)
::

::hangnum
37\. {pb:O:0.0105}
::

::gatha1
Duṭṭhāhidaṭṭhavisavegavimucchitaṃ yo
::

::gatha2
Maṇḍabbatāpasavaro’rasayaññadattaṃ,
::

::gatha3
Katvāna saccakiriyaṃ karuṇāya kaṇha-
::

::gathalast
Dīpāyano muni mumoca tamāpadamhā; () (Kaṇhādīpāyana cariyaṃ;)
::

::hangnum
38\.
::

::gatha1
Yo porisādavasago sutasomarājā
::

::gatha2
Rajje tiyojanasate sakajīvite’pi,
::

::gatha3
Saccaṃ rarakkha nanu saccaparo nirāso
::

::gathalast
Dinnaṃ paṭissavamubhinnamapānukubbaṃ; () (Sutasomacariyaṃ; Iti saccapāramī;)
::

::hangnum
39\.
::

::gatha1
Nibbinnarajjavibhavo bhavabhīrūtāya
::

::gatha2
Yo mūgapakkhabadhirākati mūgapakkho,
::

::gatha3
Nīte nikhātumapaki sīvathikāvakāse
::

::gathalast
Daḷhaṃ adhiṭṭhitavataṃ vata nojahāsi; () (Temiyacariyaṃ; Iti adhiṭṭhāna pāramī;)
::

::hangnum
40\. {pb:O:0.0106}
::

::gatha1
Mettavihāraparamo piturandhayaṭṭhi
::

::gatha2
Yo somasommayadayo’pi suvaṇṇasāmo,
::

::gatha3
Vāḷehi samparivuto pavane vihāri
::

::gathalast
Mettākhyapāramimapūrayi pāpabhīrū; () (Suvaṇṇasāmacariyaṃ;)
::

::hangnum
41\.
::

::gatha1
Yo ekarājavisuto bhuvi kāsirājā
::

::gatha2
Mettākalattadutiyo sakajīvite’pi,
::

::gatha3
Avachinnarajjavibhāve paṭipakkharāje
::

::gathalast
Mettāya samphari samaṃ paribhāvitāya; () (Ekarājacariyaṃ; Iti mettā pāramī;)
::

::hangnum
42\. {pb:O:0.0107}
::

::gatha1
Yā lomehaṃsavisuto’pi tulāsarikkho
::

::gatha2
Mānāvamānanakaresu sukhe ca dukkha,
::

::gatha3
Vāsaṃ cavaṭṭhiparikiṇṇasusānamajjhe
::

::gathalast
Veraṃ averamanupecca rarakkhu’pekkhaṃ; () (Lomahaṃsacariyaṃ; Iti upekkhāka pakāramiṃ)
::

::hangnum
43\.
::

::gatha1
So bodhiyā’bhiniyato paripakkañāṇo
::

::gatha2
Buddhaṅkuro’pacitapāramitābalena,
::

::gatha3
Nijjhāmataṇha’sitakañjakkhuppipāsa-
::

::gathalast
Lokantarorunirayesu na jātu jāto; ()
::

::hangnum
44\.
::

::gatha1
Nālattha paṇḍakanapuṃsakamūgapakkha-
::

::gatha2
Chaccandhajātibadhiritthijaḷattabhāvaṃ,
::

::gatha3
So makkhikāmakasakutthakipillikādi-
::

::gathalast
Jātyā napātubhavi kīṭapaṭaṅgajātyā; ()
::

::hangnum
45\. {pb:O:0.0108}
::

::gatha1
Nālattha gandhagajato puthulatta bhāvaṃ
::

::gatha2
Nālattha vaṭṭasusukā sukhumanta bhāvaṃ,
::

::gatha3
Nālattha umdanamammanakatta bhāvaṃ
::

::gathalast
Nālattha evamatihīnataratta bhāvaṃ;
::

::hangnum
46\.
::

::gatha1
Nāhosi mātuvadhako pitughātako vā
::

::gatha2
Nāhosi saṅghabhiduro arahantaghāto,
::

::gatha3
Nāhosi duṭṭhahadayena tathāgatassa
::

::gathalast
Nāhosi saṃjananako rudhirassa kāye; ()
::

::hangnum
47\.
::

::gatha1
Kammaṃ phakhalaṃ tadubhayaṃ paṭibāhino ye
::

::gatha2
Ucchedadiṭṭhigatikā vihariṃsu tesaṃ,
::

::gatha3
Laddhiṃ kadāci naparāmasi saddahāno
::

::gathalast
Kammaṃ phalaṃ niyatabodhiparāyaṇo so; ()
::

::hangnum
48\. {pb:O:0.0109}
::

::gatha1
Yasmiṃ bhave bhavati nāmacatukkamattaṃ
::

::gatha2
Tatrā’pi puññakaraṇattha masaññasatte,
::

::gatha3
Aṭṭhānato napaṭisandhimagaṇhi suddhā-
::

::gathalast
Vāsesu pañcasu kadāci papañcabhīrū; ()
::

::hangnum
49\.
::

::gatha1
Buddhaṅkuro niyatabodhipado kadāci
::

::gatha2
Dīghāyukesu’pibhavesu sukhānapekho,
::

::gatha3
Katvā’dhimuttivacanaṃ idha jīvaloke
::

::gathalast
Nibbatti so tidasapāramipūraṇatthaṃ; ()
::

::hangnum
50\.
::

::gatha1
Iccevaṃ so purisanisabho duppavesassa bodhi-
::

::gatha2
Pāsādassā’vataraṇasamattiṃsatisseṇirūpaṃ,
::

::gatha3
Nipphādento parahitarato pāramīdhammajātaṃ
::

::gathalast
Saṃsāre saṃsari cirataraṃ ghoradukkhaṃ titikkhaṃ; ()
::

Iti medhānandābhidhānena yatinā viracite sakalakavijana hadayānanda dānanidāne jinavaṃsadīpe durenidāne pāramidhammābhisaṅkharaṇa pavatti paridīpo catuttho saggo.

::hangnum
1\. {pb:O:0.0110}
::

::gatha1
Atthavattapadaṃ nānāvaṇṇamaṇṇavajānvitaṃ,
::

::gathalast
Patthyāvattamivāhosi jetuttarapuraṃ pure; () (Silesa bandhanaṃ;)
::

::hangnum
2\.
::

::gatha1
Parikhāmekhalādāma baddhapākārasoṇinī,
::

::gathalast
Rarāja rājadhānī sā vadhūva patimaṇḍitā; ()
::

::hangnum
3\. {pb:O:0.0111}
::

::gatha1
Maṇisiṅgaṃsumālābhi bālaṃsumālivibbhamaṃ,
::

::gathalast
Sasaṅkamaṇḍalaṃ tasmiṃ palamhesā’bhīsārikā; ()
::

::hangnum
4\.
::

::gatha1
Indirāmandirā’mandamaṇimandirasālinī,
::

::gathalast
Hemaddhajāvali tasmiṃ kiḷāpayi kalāpino; ()
::

::hangnum
5\.
::

::gatha1
Rarāja nāgarājānaṃ kappitābharaṇehi ca,
::

::gathalast
Dāṭhāhi dānadhārāhi meghavacchantā’va sā purī; ()
::

::hangnum
6\.
::

::gatha1
Turaṅganikaroṇḍutadhulidhūsaritambaraṃ,
::

::gathalast
Nivāritātapaṃraṅgavitānassirimāhari; ()
::

::hangnum
7\. {pb:O:0.0112}
::

::gatha1
Nīlasevāladhammillā samphullakamalā’nanā,
::

::gathalast
Tahimuppalalola’kkhī haṃsapīnapayodharā; ()
::

::hangnum
8\.
::

::gatha1
Kiñjakkharājirasānāruddharodhanitambinī,
::

::gathalast
Bhiṅgālimaṇimañjirā nārī’vā’suṃ sarojinī; () (Silesa bandhanaṃ;)
::

::hangnum
9\.
::

::gatha1
Kevakalaṃ kapparukkhehi vinā sā rājadhānya’hu,
::

::gathalast
Visāṇārājadhānī’va sabbasampattisālinī; ()
::

::hangnum
10\.
::

::gatha1
Kadāci purisājañño rājā’hosi pure tahiṃ,
::

::gathalast
Vessantaro’tināmena vissuto bhuvanattaye; ()
::

::hangnum
11\. {pb:O:0.0113}
::

::gatha1
Kumāro’va samāno so dānakīḷāparāyaṇo,
::

::gathalast
Kāyūpagāni dhātīnaṃ ratanābharaṇāni’pi; ()
::

::hangnum
12\.
::

::gatha1
Khaṇḍākhaṇḍaṃ karitvāna navakkhantuṃ kapariccaji,
::

::gathalast
Evaṃ bāhiravatthūnidadanto aṭṭhavassiko; ()
::

::hangnum
13\.
::

::gatha1
Pāsādamabhirīhitvā sonisajjā’bhiyācanaṃ,
::

::gathalast
Dassāmī’ti vicintesi sisakkhimaṃsalohitaṃ; ()
::

::hangnum
14\.
::

::gatha1
Sukhedhito mahāsatto sukkapakkhe’va candimā,
::

::gathalast
Pālesi dasadhammena patvā rajjasiriṃ pajaṃ; ()
::

::hangnum
15\.
::

::gatha1
Nisajjo paripāsāde so rājā ekadā raho,
::

::gathalast
Kāmānaṃ saṅkilesañca vokārādīnavaṃ sari; ()
::

::hangnum
16\. {pb:O:0.0114}
::

::gatha1
Pabbajjāhirato rājā nibbinto vibhavebhave,
::

::gathalast
Sampattisāramādāya hitvā rajjasiriṃ varaṃ; ()
::

::hangnum
17\.
::

::gatha1
Mattamātaṅgarājā’va aggipajjalakānanā,
::

::gathalast
Rudato ñātisaṅghassa agārasmā’bhi nikkhamī; ()
::

::hangnum
18\.
::

::gatha1
Campakāsokavakulatarusaṇḍasumaṇḍitaṃ,
::

::gathalast
Sikhaṇḍimaṇḍalākhaṇḍakīḷaṃ kokilakūjanaṃ; ()
::

::hangnum
19\.
::

::gatha1
Anekamigapakkhīnamāsayaṃ salilāsayaṃ,
::

::gathalast
Vīkāsakusumāmodappavāsitasamīraṇaṃ; ()
::

::hangnum
20\.
::

::gatha1
Madhumattā’liṅdhaṅkāranibbhara’mburuhākaraṃ,
::

::gathalast
Sampātanijjharā’rāvagambhīrabhuribhūdharaṃ; ()
::

::hangnum
21\. {pb:O:0.0115}
::

::gatha1
Pavavekakkhamaṃ vaṅkapabbhāraṃ girigabbharaṃ,
::

::gathalast
Duppavesapakathaṃ vaṅkagirināmatapovanaṃ; ()
::

::hangnum
22\.
::

::gatha1
Patvā laddhe’sipabbajjā kavilāso so mahībhujo,
::

::gathalast
Caranto brahmacariyaṃ cirassaṃ vītināmayi; ()
::

::hangnum
23\.
::

::gatha1
Tassarañño mahesipi maddīnāma sukhedhitā,
::

::gathalast
Puttadhītūbhisaddhiṃ taṃ tapovanamupāvisi; ()
::

::hangnum
24\.
::

::gatha1
Mahiccho pūjakovippo tadā bīgacchadassano,
::

::gathalast
Yena vessantarosattasāro tenupasaṅkami; ()
::

::hangnum
25\. {pb:O:0.0116}
::

::gatha1
Attho kammakarehī’ti jarājajjaritassa me,
::

::gathalast
Puttañcadhītaraṃ yācī dhīraṃ patvā dayāparaṃ; ()
::

::hangnum
26\.
::

::gatha1
Ubho kaṇhājinaṃ jāliṃ sasenahabhārabhājanaṃ,
::

::gathalast
Sammāsambodhikāmo so taṇhādāsabyamuttiyā; ()
::

::hangnum
27\.
::

::gatha1
Dakkhiṇodakasamputajūjaka’ñjalibhājane,
::

::gathalast
Samappayittha bandhitvā agamā’dāya niddayo; ()
::

::hangnum
28\.
::

::gatha1
Dānādhimuttīvīmaṃsī vippākappenu’pāgato,
::

::gathalast
Saṃyāci devarājā’tha maddideviṃ patibbataṃ; ()
::

::hangnum
29\.
::

::gatha1
Dakkhiṇodakaniddhotahattho so dakkhiṇodakaṃ,
::

::gathalast
Katvā devesavippassa deviṃ devo pariccaji; ()
::

::hangnum
30\. {pb:O:0.0117}
::

::gatha1
Sattakkhattuṃ pakampittha tassa pāramitejasā,
::

::gathalast
Sādhusādhūti pattānumodantī’va mahīvadhū; ()
::

::hangnum
31\.
::

::gatha1
Iccevaṃ purisārañño paripācinapāramī,
::

::gathalast
Maṇiraṃsismujjota pāsādasatalaṅkate; ()
::

::hangnum
32\.
::

::gatha1
Mandamandāniloṇḍūta pañcavaṇṇaddhajālīnaṃ,
::

::gathalast
Maṇikiṃkiṇijālānurāvasotarasāyane; ()
::

::hangnum
33\.
::

::gatha1
Dibbehi naccagītehi vāditehi manorame,
::

::gathalast
Kandappamaṇḍapākāra raṅgamaṇḍapamaṇḍite; ()
::

::hangnum
34\.
::

::gatha1
Dibbantadibbarājūnaṃ indacāpasatehi’va,
::

::gathalast
Cūḷāmaṇīmarīcihī sambādhīkaḷita’mbare; ()
::

::hangnum
35\. {pb:O:0.0118}
::

::gatha1
Accharāhi kucañcandanamitaṅgīhi dūrato,
::

::gathalast
Vidhūtacandikārāji cārucāmara mārute; ()
::

::hangnum
36\.
::

::gatha1
Suttappabuddhaposo’va tusite tidasālaye,
::

::gathalast
Tato cavitvā nibbatti hutvā santusita’vhayo; ()
::

::hangnum
37\.
::

::gatha1
Dibbesu pañcakāmesu vasanto tusitālaye,
::

::gathalast
Pañcindriyāni lokekalocano paricārayi; ()
::

::hangnum
38\.
::

::gatha1
Tadā dasasahassesu cakkavāḷesu devatā,
::

::gathalast
Ekattha sannipatitā sutvā buddhahaḷāhaḷaṃ; ()
::

::hangnum
39\.
::

::gatha1
Teno’pasaṅkamitvāna yenā’si purisuttamo,
::

::gathalast
Katvā tabbadanambhojaṃ nayanālikulālayaṃ; ()
::

::hangnum
40\. {pb:O:0.0119}
::

::gatha1
Cūḷāmaṇimayukhambutiddhotacaraṇāsane,
::

::gathalast
Baddhañjalipuṭambhojamakulāti samappayuṃ; ()
::

::hangnum
41\.
::

::gatha1
Cakkavattipadaṃ sakkamārabrahmapadatayā,
::

::gathalast
Nakho mārisa patthetvā pāramī paripācitā; ()
::

::hangnum
42\.
::

::gatha1
Veneyyabandhubhutena sammāsambodhimicchatā,
::

::gathalast
Tayā mārisa kicchena pūritā dasapāramī; ()
::

::hangnum
43\.
::

::gatha1
Sadevakassa lokassa hitāya mātukucchiyaṃ,
::

::gathalast
Uppajjatūti yāciṃsu taṃdhīraṃ karuṇāparaṃ; ()
::

::hangnum
44\.
::

::gatha1
Satavassāyuheṭṭhāpi uddhaṃ sahasahassato,
::

::gathalast
Yasmā akālo buddhānaṃ tasmā kālaṃ vipassi so; ()
::

::hangnum
45\. {pb:O:0.0120}
::

::gatha1
Yasmā aññesu dīpesu sambuddhā nopapajjare,
::

::gathalast
Jāyanti jambudīpasmiṃ tasmā dīpaṃ vipassi so; ()
::

::hangnum
46\.
::

::gatha1
Yasmā milakkhadesesu nūppajjanti tathāgatā,
::

::gathalast
Jāyare majjhime dese tasmādesaṃ vipassi so; ()
::

::hangnum
47\.
::

::gatha1
Yasmā najāyare vessasuddatvayesu jāyare,
::

::gathalast
Khantiye brāhmaṇe buddhā kulaṃ tasmā vipassi so; ()
::

::hangnum
48\.
::

::gatha1
Yasmā anaññavisayā kucchi sambuddhamātuyā,
::

::gathalast
Tasmā āyuparicchedavasena passi mātaraṃ; ()
::

::hangnum
49\.
::

::gatha1
Lokekalocano evaṃ katvā pañcāvalokanaṃ,
::

::gathalast
Tāsaṃ paṭiññaṃ pādāsi karuṇāpuṇṇamānaso; ()
::

::hangnum
50\. {pb:O:0.0121}
::

::gatha1
Tappādatāmarasacumbita moḷimālā
::

::gatha2
Sampattadevaparisā’ntaradhāyi tāva,
::

::gatha3
Ogayha nandanavanaṃ tusitādhirājā
::

::gathalast
Tamhā cavī matidayādayināsabhāyo; ()
::

Iti medhānandābhidhānenayatinā viracite sakalakavijana hadayānandadānatidāne jinavaṃsadīpe durenidāne vessantaracariyappabhutidevārādhanā pavatti paridīpo pañcamo saggo.

::centre
Jinavaṃsadīpe dūrenidāna bhāgo paṭhamo.
::

::hangnum
1\. {pb:O:0.0122}
::

::gatha1
Yā sattasārapabhavā sirijambudīpe
::

::gatha2
Phītā’marāvatipurī’va purīvataṃsā,
::

::gatha3
Ādiccavaṃsikanarindapaveṇi bhūmi
::

::gathalast
Lakkhyālayā kapilavatthupurī pure’si; ()
::

::hangnum
2\.
::

::gatha1
Vaṇṇehi kaṇṇasukhasaddarasehi jāta-
::

::gatha2
Rūpehi atthavisarehi yatīhi yuttā,
::

::gatha3
Yā rājadhāni puthupāṇagaṇappadehi
::

::gathalast
Āsī (vasantatilakā) racanā yatheva; () (Silesa bandhanaṃ;)
::

::hangnum
3\. {pb:O:0.0123}
::

::gatha1
Pācīdisābhujalatāya mahīyuvatyā
::

::gatha2
Sannaddhasaṅkhavalayassirimāvahantaṃ,
::

::gatha3
Yassā sudhāsuparikammakataṃ rarāja
::

::gathalast
Pākāracakkamacalaṃ makuṭānukāraṃ; ()
::

::hangnum
4\.
::

::gatha1
Yassā rarāja parikhā nagarindirāya
::

::gatha2
Kiñjakkhiñjaritatīradasābhirāmā,
::

::gatha3
Saṃsibbitālivittīmaṇitantupantī
::

::gathalast
Pākārasoṇibharato galitambaraṃ’va; ()
::

::hangnum
5\.
::

::gatha1
Kandappadappamadirāmadamattadhuttā
::

::gatha2
Mandānileritasunīlalatāvitānaṃ,
::

::gatha3
Yasmiṃ vilolanayanañjalipiyamānaṃ
::

::gathalast
Āpānabhuminibhamopavanaṃbhajiṃsu; ()
::

::hangnum
6\. {pb:O:0.0124}
::

::gatha1
Mattaṅganāya navayobbanagabbitāya
::

::gatha2
Raṅgālayaggamaṇidappaṇabimbitehi,
::

::gatha3
Yā rājadhāni ghanapīnapayodharehi
::

::gathalast
Sommānanehi bhaji mānasavāpisobhaṃ; ()
::

::hangnum
7\.
::

::gatha1
Saṅkappitābharaṇaraṃsi sateratālī
::

::gatha2
Dāṭhābalākavisarā madavuṭṭhidhārā,
::

::gatha3
Yasmiṃ pure gharamayūrakulaṃ akāle
::

::gathalast
Kīḷāpayiṃsu varavāraṇavārivāhā; ()
::

::hangnum
8\.
::

::gatha1
Pākāracakkabahiniggata muggarāgaṃ
::

::gatha2
Yasmiṃ turaṅganikaruddhaṭadhūlijālaṃ,
::

::gatha3
Racchāvatārajanatāya khaṇaṃ janesi
::

::gathalast
Bhītiṃ padittapalayānalajālasobhaṃ; ()
::

::hangnum
9\. {pb:O:0.0125}
::

::gatha1
Yasmiṃ vimānamaṇisiṅgajutippabandha-
::

::gatha2
Sañcumbitaṃ jitaraviṃ hariṇḍakabimbaṃ,
::

::gatha3
Nārījanānanasarojakatāvamānaṃ
::

::gathalast
Kodhābhibhutamiva vaṇṇavikāramāpa; ()
::

::hangnum
10\.
::

::gatha1
Yatthissarehi samadhiggahitāni tuṅga-
::

::gatha2
Kelāsakuṭadhavalāti manoharāti,
::

::gatha3
Niccaṃ sudhāsuparikammakatāni cā’suṃ
::

::gathalast
Lakkhīniketananibhāni niketanāni; ()
::

::hangnum
11\.
::

::gatha1
Yatthindanilamaṇimāpitamaṇḍapagge
::

::gatha2
Hemaddhajāvaliparibbhamaṇaṃka puramhi,
::

::gatha3
Jīmūtakūṭapamukhe satavijjumālā-
::

::gathalast
Līlāvahaṃ virahinīnamaghaṃ janesi; ()
::

::hangnum
12\. {pb:O:0.0126}
::

::gatha1
Sañjhānurāgamaṇitoraṇadīdhitīhi
::

::gatha2
Bhinnandhakāranikarā’khilanāgarānaṃ,
::

::gatha3
Yā rājadhāni janayantipi tuṅgatuṭṭhiṃ
::

::gathalast
Pītyā navāsi rajanīsma bhisārikānaṃ; ()
::

::hangnum
13\.
::

::gatha1
Sevālakesarasamākulatīrabhāgā
::

::gatha2
Samphullarattapadumuppalakallahārā,
::

::gatha3
Haṃsālisārasasamosaraṇābhirāmā
::

::gathalast
Yasmiṃ sunimmalajalā kamalākarāsuṃ; ()
::

::hangnum
14\.
::

::gatha1
Yasmiṃpure kulavadhūvadanambujānaṃ
::

::gatha2
Laddhuṃ nirūpamasiriṃ bhusamussahantā,
::

::gatha3
Yāvajja setasarasiruhasītaraṃsī
::

::gathalast
Aññoññabaddhapaṭighā’va vajanti nāsaṃ; ()
::

::hangnum
15\. {pb:O:0.0127}
::

::gatha1
Yasmiṃ suvaṇṇamakaṇirūpiyavaṃsavaṇṇa-
::

::gatha2
Muttāpavāḷacajirehi mahārahehi,
::

::gatha3
Nānāpaṇā sukhumakāsikasāṇahaṅga-
::

::gathalast
Koseyyakhomavasanehi’bhavuṃ papuṇṇā; ()
::

::hangnum
16\.
::

::gatha1
Cakkāsisattidhanukuntagadādibhatthā
::

::gatha2
Sannaddhahemakavacā vijitārivaggā,
::

::gatha3
Saṅgāmasāgarasamuttaraṇātisurā
::

::gathalast
Yodhā yahiṃ puravare akariṃsu rakkhaṃ; ()
::

::hangnum
17\.
::

::gatha1
Phūṭṭhā ka vāṭanikaṭe maṇimandirānaṃ
::

::gatha2
Kappāsapaṭṭadhavalā saradabbharājī,
::

::gatha3
Yasmiṃ khaṇaṃ javanikāsirimādadhānā
::

::gathalast
Thīnaṃ jugopa madhupehi mukhambujāni; ()
::

::hangnum
18\. {pb:O:0.0128}
::

::gatha1
Nibbiddhavīthivisarehi susajjitehi
::

::gatha2
Niccussavāya puramussitatorasehi,
::

::gatha3
Bhogindabhoganikarehi rasātalaṃ’va
::

::gathalast
Yaṃ sampasāritaphaṇehi babhuva rammaṃ; ()
::

::hangnum
19\.
::

::gatha1
Yasmiṃpure vivaṭamandirajālakānaṃ
::

::gatha2
Uddhūtadhulimalinīkaḷitālakānaṃ,
::

::gatha3
Nārinamindurucīrānana dappaṇesu
::

::gathalast
Lokassa locanamaṇi paṭibimbitā’suṃ; ()
::

::hangnum
20\.
::

::gatha1
Gambhīrasaṅkhapaṭabhaddhanibhūrighosaṃ
::

::gatha2
Kelāsakūṭadhavalālayapheṇapiṇḍaṃ,
::

::gatha3
Yaṃ puṇṇasattaratanaṃ purakhīrasindhuṃ
::

::gathalast
Lakkhī alaṅkari turaṅgataraṅgavegaṃ; ()
::

::hangnum
21\. {pb:O:0.0129}
::

::gatha1
Reṇuppabandhamalinaṃ kavanarājinīlaṃ
::

::gatha2
Madhavātimattamadhupaṃ padumābhirāmaṃ,
::

::gatha3
Yaṃ rājahaṃsabhajitaṃ avatiṇṇalokaṃ
::

::gathalast
Āsi puraṃ vikacakañjavanaṃ yatheva; () (Silesabandhanaṃ;)
::

::hangnum
22\.
::

::gatha1
Yasmiṃpuramhi ratanujjalanīlakaṇṭhā
::

::gatha2
Rāgāvamadditadharā’vivaṭadvijāli,
::

::gatha3
Āsuṃpayodharabharā’viraḷappadesā
::

::gathalast
Sampattavuṭṭhidivasāviyamātugāmā; () (Silesabandhanaṃ;)
::

::hangnum
23\. {pb:O:0.0130}
::

::gatha1
Dhammānudhammapaṭipatti parāyaṇassa
::

::gatha2
Saṃsārabhīrukajanassa tapovanābhā,
::

::gatha3
Yā rājadhāni pacurandhaputhujjanānaṃ
::

::gathalast
Āpānabhumiva babhūvu’bhayappakārā; ()
::

::hangnum
24\.
::

::gatha1
Buddhaṅkurassa ravivaṃsapabhaṅkarassa
::

::gatha2
Sammā sukhānubhāvanāya subhumibhutā,
::

::gatha3
Bho yādisi kapilavatthupuri pure’si
::

::gathalast
Dhammassabhāvamadhunā paridīpaye sā; ()
::

::hangnum
25\.
::

::gatha1
Tasmiṃ babhūva nagare nagarādhirāje
::

::gatha2
Rājā sunīticaturo catusaṅgahehi,
::

::gatha3
Dhammena sabbajanarañjanako kadāci
::

::gathalast
Suddhodanavhavisuto ravivaṃsaketu; ()
::

::hangnum
26\. {pb:O:0.0131}
::

::gatha1
Disvā’vatārakalusikatamattabhāvaṃ
::

::gatha2
Ukkaṇṭhite’va kamalā kamalāpatissa,
::

::gatha3
Bhūpālipālibhajitaṃ caraṇāravindaṃ
::

::gathalast
Saṃsevi yassa ravivaṃsadhajassa rañño; ()
::

::hangnum
27\.
::

::gatha1
Yassā’vanīsakavino kavikaṇṭhabhusā
::

::gatha2
Vāṇivadhū madhurakomakalakattavāṇī,
::

::gatha3
Patvā catummukhamukhambujakānanamhā
::

::gathalast
Haṃsīva mānasataḷākamalaṅkarittha; ()
::

::hangnum
28\.
::

::gatha1
Sabbāridappamathanopari ekadhatvā
::

::gatha2
Ajjhattikāriparājiyamappasayhaṃ,
::

::gatha3
Saṃsuddhacittanikase nisitena tāva
::

::gathalast
Paññāyudhena avadhittha mahībhujo yo; ()
::

::hangnum
29\. {pb:O:0.0132}
::

::gatha1
Yasmā mahīpatimahīdharato upekkhā-
::

::gatha2
Veḷātalāvadhi dayāsalilena puṇṇā,
::

::gatha3
Mettāsavanti pabhavā muditumimālā
::

::gathalast
Ajjhottharittha bhuvanattayagaṃjanoghaṃ; ()
::

::hangnum
30\.
::

::gatha1
Sampannadānasadanambudharehi yassa
::

::gatha2
Dānādhimuttiparamassa manodahesu,
::

::gatha3
Taṇhātaṭāni kapaṇaddhikayācakānaṃ
::

::gathalast
Hinnāni sattaratanambunipātanena; ()
::

::hangnum
31\.
::

::gatha1
Yassindanīlanayanaṃ rajatāvadāta-
::

::gatha2
Dantaṃ suvaṇṇavadanañca pavāḷasīsaṃ,
::

::gatha3
Muttāmayaṅgavayavaṃ ratanehi nānā
::

::gathalast
Dehaṃ sumāpitamivāsi pitāmahena; () (Sīlesabandhanaṃ)
::

::hangnum
32\. {pb:O:0.0133}
::

::gatha1
Yassātipaṇḍarayasovisaro’sadhīso
::

::gatha2
Saṅekkācitānanasaro’rinarādhipānaṃ,
::

::gatha3
Sokandhakārabhiduro ripurājinīnaṃ
::

::gathalast
Āsāgarantapathaviṃ paridhikarittha; ()
::

::hangnum
33\.
::

::gatha1
Rājaññachappadakulaṃ sakalaṃ padesa-
::

::gatha2
Rajjādhipaccamakarandarasābhilāsaṃ,
::

::gatha3
Yassattabhāvakamalākaraphullitāni
::

::gathalast
Saṃsevi cārucaraṇambūruhāni bhatyā; ()
::

::hangnum
34\. {pb:O:0.0134}
::

::gatha1
Setātapattamiva vissutakittipuñjaṃ
::

::gatha2
Katvā’sipattamiva pāvakabhīmatejaṃ,
::

::gatha3
Yasmiṃ sarajjamanusāsati sesabhūpā
::

::gathalast
Chattāsibhūsitakarā sakakiṅkarā’va; ()
::

::hangnum
35\.
::

::gatha1
Dvārāni’nekakapaṇḍikayācakānaṃ
::

::gatha2
Ugghāṭitopya’virataṃ ratanālayesu,
::

::gatha3
Saddhādisattadhanarakkhaṇatapparo saṃ
::

::gathalast
Dvārattayaṃ pidahi yo kapilādhinātho; ()
::

::hangnum
36\.
::

::gatha1
Yassussitaddhanueṇo pabalārivaggaṃ
::

::gatha2
Vissaṭṭhābāṇavisarabbisamubbahanto,
::

::gatha3
Bhasmikari karikarāyatapīnabāhu-
::

::gathalast
Sappo suphoṭhitajiyāpariphandajivho; ()
::

::hangnum
37\. {pb:O:0.0135}
::

::gatha1
Lakkhīnidhānanagaraṇṇavapātubhūto
::

::gatha2
Mantindakūṭasikharīvalayāvuto yo,
::

::gatha3
Vālaggamattampi rājasiṇerurājā
::

::gathalast
Kodhānilena ripuraññamakampiyo’si; ()
::

::hangnum
38\.
::

::gatha1
Bhasmikatākhīlavipakkhanarindakaṭṭho
::

::gatha2
Kodhānalo sarasamīraṇabhāvitopi,
::

::gatha3
Nibbāyi paggharitabappajalehi yassa
::

::gathalast
Lolabbilocanaghaṭehi vipakkhathīnaṃ; ()
::

::hangnum
39\.
::

::gatha1
Sannītimaggajalituggamatippadīpo
::

::gatha2
Kittippabandhadhavalīkatajivaloko,
::

::gatha3
Rājindamoḷimaṇilaṅkatapādapīṭho
::

::gathalast
Dhammena rajjamanusāsi ciraṃ sarājā; ()
::

::hangnum
40\. {pb:O:0.0136}
::

::gatha1
Tassatipīvarapayodharabhaddakumbha-
::

::gatha2
Dvandātibhāraviraḷīkatamajjhabhāgā,
::

::gatha3
Niddosabālaravimaṇḍalacārugaṇḍā
::

::gathalast
Dibbaccharājitavirājitarūpasobhā; ()
::

::hangnum
41\.
::

::gatha1
Samphullanīlakamalāmalanīlanettā
::

::gatha2
Olambamānamaṇikuṇḍalalambakaṇṇā,
::

::gatha3
Muttāvalivadasanāvali haṃsadhenu-
::

::gathalast
Helāpahāsagamanā muducāruvāṇī; ()
::

::hangnum
42\.
::

::gatha1
Bimbādharā jaladharāyatakesapāsā
::

::gatha2
Sovaṇṇadappaṇanibhānanacandabimbā,
::

::gatha3
Sannīrapupphamakuḷopamacārujaṅghā
::

::gathalast
Kandappa maṅgalasilātalasoṇibhāgā; ()
::

::hangnum
43\. {pb:O:0.0137}
::

::gatha1
Nābhālavāḷaruhanīlatamālavallī-
::

::gatha2
Līlāvinaddhanavakomalaromarājī,
::

::gatha3
Lāvaṇṇavāridhitaraṅgabhujā’bhinīla-
::

::gathalast
Subbhulatāmakaraketanacāparūpā; ()
::

::hangnum
44\.
::

::gatha1
Bhupālavaṃsakamalākararājabhaṃsi
::

::gatha2
Māyāvadhu iva sujampatino sujātā,
::

::gatha3
Candassakomudi’va vijjuriva’mbudassa
::

::gathalast
Rañño’ticārucaritāsi piyā mahesi; ()
::

::hangnum
45\. {pb:O:0.0138}
::

::gatha1
Tasmiṃ nagopamaghare nagare tadāsi
::

::gatha2
Āsāḷhimaṅgalamaho divasānisatta,
::

::gatha3
Milāsugandhaparamaṃ vigatāsavaṃ taṃ
::

::gathalast
Nakkhattakīḷamakarittha mahesi māyā; ()
::

::hangnum
46\.
::

::gatha1
Vuṭṭhāya sattamadināgatapuṇṇamāya
::

::gatha2
Pāto sugandhaparivāsitavārinā sā,
::

::gatha3
Katvā sinānamatulaṃ kapaṇḍikānaṃ
::

::gathalast
Dānaṃ adāsi catulakkhadhanabbayena; ()
::

::hangnum
47\.
::

::gatha1
Vatthāhatehi sunivatthasupārutā sā
::

::gatha2
Bhutvā’ggabhojanamadhiṭṭhituposatha’ṅgā,
::

::gatha3
Niddāturā supinamovarakaṃ pavissa
::

::gathalast
Kalyāṇamaddasa sirīsayane nipannā; ()
::

::hangnum
48\. {pb:O:0.0139}
::

::gatha1
Netvā nipannasayanaṃ himavantapasse
::

::gatha2
Heṭṭhā visālatarasāḷamahīruhassa,
::

::gatha3
Naṃ saṭṭhiyojanakacārumanosilāyaṃ
::

::gathalast
Āropayiṃsu caturo kira devarājā; ()
::

::hangnum
49\.
::

::gatha1
Netvā manussamalasaṃharaṇāya tamhā’
::

::gatha2
Notattanāmarahadaṃ sunahāpayitvā,
::

::gatha3
Devitthiyo sapadi dibbamayehi nesaṃ
::

::gathalast
Vatthehi gandhakusumehi alaṅkaritvā; ()
::

::hangnum
50\.
::

::gatha1
Tatthubbhavo lasati rūpiyapakabbato yo
::

::gatha2
Tassodare’tirucire kanakabbimāne,
::

::gatha3
Pācīnasīsavati dibbamayamhi sammā
::

::gathalast
Paññāpitaggasayanamhi sayāpayiṃsu; ()
::

::hangnum
51\.
::

::gatha1
Oruyha setavaravāraṇarājaveso
::

::gatha2
Buddhaṅkuro rucirakañcanapabbatamhā,
::

::gatha3
Āruyha sajjhudharaṇidharamuttarāya
::

::gathalast
Soṇḍāya setasarasiruhamubbahanto; ()
::

::hangnum
52\. {pb:O:0.0140}
::

::gatha1
Patvā vimānavathakuñcanadaṃ naditvā
::

::gatha2
Katvā padakkhiṇamalaṅkatamātuseyyaṃ,
::

::gatha3
Bhetvāna tāyapana dakkhiṇapassamanto
::

::gathalast
Kucchiṃ paviṭṭhasadiso supinena diṭṭho; ()
::

::hangnum
53\.
::

::gatha1
Māyāya rājavadhuyā rucirānanāya
::

::gatha2
Āsāḷhipuṇṇamiyamuttara’sāḷhabhena,
::

::gatha3
Buddhaṅkurassa paṭhamena mahāvipāka-
::

::gathalast
Cittena sampati ahū paṭisandhigabbhe; ()
::

::hangnum
54\.
::

::gatha1
Buddhaṅkurassa paṭisandhigatassa gabbhe
::

::gatha2
Māyāya cārucaritāya ca khaggahatthā,
::

::gatha3
Nissesupaddavanirākaraṇāya rakkhaṃ
::

::gathalast
Gaṇhiṃsu tāva caturo surarājaputtā; ()
::

::hangnum
55\. {pb:O:0.0141}
::

::gatha1
Māyāya bhattuparamāya tatoppabhuti
::

::gatha2
Nūppajji kiñci purisesu sarāgacittaṃ,
::

::gatha3
Sā pañcakāmasukhinī akilantakāyā
::

::gathalast
Lābhenuḷārayasasāpyabhivaḍḍhitāsi; ()
::

::hangnum
56\.
::

::gatha1
Paññāyi dhotaratane janikāya anto
::

::gatha2
Kucchiṃ gato yatharivāvutapaṇḍusuttaṃ,
::

::gatha3
Taṃ kucchinā pariharī dasamāsamattaṃ
::

::gathalast
Pattena telamiva rājini appamattā; ()
::

::hangnum
57\.
::

::gatha1
Pāto’va pāṭipadage divase pabuddhā
::

::gatha2
Rañño kathesi supinaṃ atha so narindo,
::

::gatha3
Vedaṅgavedacature catusaṭṭhamatte
::

::gathalast
Pakkosayī dvijavare dvijavaṃsaketū; ()
::

::hangnum
58\. {pb:O:0.0142}
::

::gatha1
Lājuttarāya paribhaṇḍakatāya bhumyā
::

::gatha2
Paññāpitesu sukhumattharaṇatthatesu,
::

::gatha3
Bhaddāsanesu bhavanamhinisinnakānaṃ
::

::gathalast
Nemittikānamavanīpati bhusurānaṃ; ()
::

::hangnum
59\.
::

::gatha1
Pakkhittasappimadhusakkhirakhīramissa-
::

::gatha2
Pāyāsapuṇṇaharirūpiyabhājanehi,
::

::gatha3
Vatthāhatāni dhanadhaññacayañca dhenū
::

::gathalast
Datvāna diṭṭhasupinassa phakhalaṃ apucchi; ()
::

::hangnum
60\.
::

::gatha1
Mācintayittha tava rājiniyā janinda
::

::gatha2
Kucchimhi tampati patiṭṭhahi puttagabbho,
::

::gatha3
Ajjhāvasissati sañcepana cakkavatti
::

::gathalast
Rājā bhavissati agāramasaṃsayaṃ so; ()
::

::hangnum
61\. {pb:O:0.0143}
::

::gatha1
Hitvā sasattaratanaṃ catudīparajjaṃ
::

::gatha2
So pabbajissati sace bhavanā’bhigantvā,
::

::gatha3
Buddho bhavissati dhuvaṃ catusaccabuddho
::

::gathalast
Iccabruviṃsu supinatthavidū vidū te; ()
::

::hangnum
62\.
::

::gatha1
Sā gabbhabhāravaṭharikatamajjhabhāgā
::

::gatha2
Gantuṃ sakaṃ kulagharaṃ kulakañjahaṃsi,
::

::gatha3
Icchāmahanti paṭivedayi devi rañño
::

::gathalast
So sampaṭicchi vacanaṃ karavīkavāṇyā; ()
::

::hangnum
63\.
::

::gatha1
Tamhā mahānagarato nagaraṅgapuṇṇaṃ
::

::gatha2
So yāva devadahanāmikarājadhānī,
::

::gatha3
Muttā’vadātapuḷinattharaṇehi rājā
::

::gathalast
Lājopahāravidhinā kamaluppalehi; ()
::

::hangnum
64\. {pb:O:0.0144}
::

::gatha1
Santīrapupphakalasehi samappitehi
::

::gatha2
Mandātileritapaṭāka dhajāvalīhi,
::

::gatha3
Kārāpayī kanakarūpiyatoraṇehi
::

::gathalast
Addhānamaggasamalaṅkaraṇaṃ’takhippaṃ; ()
::

::hangnum
65\.
::

::gatha1
Vandī’bhigītathutimaṅgalagītikāhi
::

::gatha2
Pañcaṅgikehi turiyehi katupahāraṃ,
::

::gatha3
Tasmiṃ sumaṇḍitapasādhitamañjasamhi
::

::gathalast
Dibbavcarāsiriviḍambanarūpasobhaṃ; ()
::

::hangnum
66\.
::

::gatha1
Deviṃ suvaṇṇasivikāya susajjitāya
::

::gatha2
Āropayitva khacitāya maṇīhi nānā,
::

::gatha3
Pesesi bhupati purakkhatañātisaṅghaṃ
::

::gathalast
Saddhiṃ sahassasacivehi sukhedhitaṃ so; ()
::

::hangnum
67\. {pb:O:0.0145}
::

::gatha1
Samthullapupphaphalapallavavattabhāra-
::

::gatha2
Rukkhākulaṃ ghanasunīlalatāvitānaṃ,
::

::gatha3
Hintālatālanaḷakīcakanāḷikera-
::

::gathalast
Sannīrapūgatiṇapādapapantisāliṃ; ()
::

::hangnum
68\.
::

::gatha1
Sevālanīlasalilānilasītalehi
::

::gatha2
Otiṇṇakahaṃsavisarehi samullasattaṃ,
::

::gatha3
Jhaṅkārarāvamukharālikulākarāla-
::

::gathalast
Kiñjakkhajālabharitamburuhākarehi; ()
::

::hangnum
69\.
::

::gatha1
Pupphābhigandhasurabhīkatagandhavāhaṃ
::

::gatha2
Addakkhisabbajanalocanapīyamānaṃ,
::

::gatha3
Nindantanandanavanaṃ vanajāyatakkhī
::

::gathalast
Sā lumbinīvanamanaṅgavimānabhūtiṃ; ()
::

::hangnum
70\. {pb:O:0.0146}
::

::gatha1
Sā rājinī navadalaṅgulipantīcāru-
::

::gatha2
Sākhābhujopahitamañjaricāmarehi,
::

::gatha3
Sannaddhakomalalatāvanitānamagge
::

::gathalast
Attupahārakaraṇāya katāvakāsā; ()
::

::hangnum
71\.
::

::gatha1
Senāya cārucaraṇamburuhoddhaṭehi
::

::gatha2
Reṇūhi dhūsaritamaggamanakkamanti,
::

::gatha3
Saddhiṃ sakāya parisāya tatotaritvā
::

::gatha2
Taṃ lumbinīvanamupāvisi rāmaṇeyyaṃ;()
::

::hangnum
72\.
::

::gatha1
Taṃ rājiniṃ vanavadhu jitahaṃsagāmiṃ
::

::gatha2
Āmodamandamalayānilahatthagehi,
::

::gatha3
Sambhāvayittha mukharālikulābhikiṇṇa-
::

::gathalast
Reṇuppabandhaharisaṅkhasatehi magge; ()
::

::hangnum
73\. {pb:O:0.0147}
::

::gatha1
Gacchantiyā caraṇanūpuranādapāsa-
::

::gatha2
Baddhānamunnatasiromigapotakānaṃ,
::

::gatha3
Ummīlitāyatavilocanapantipakkhe
::

::gathalast
Dassesi nīlanalinīvanarājisobhaṃ; ()
::

::hangnum
74\.
::

::gatha1
Uddhaṃ samaggasikharehi katāvakāsa-
::

::gatha2
Maggantarehi kalikākusumākulehi,
::

::gatha3
Nānālatākulamahiruhatoraṇehi
::

::gathalast
Uyyānabhumi upahārarate’va bhuya; ()
::

::hangnum
75\.
::

::gatha1
Ukkhittapiñchabharamantasikhaṇḍimālā-
::

::gatha2
Kīḷāhi kokilakulaṅanikāhaḷehi,
::

::gatha3
Uyyānabhumi makaraṅajaraṅgabhumi-
::

::gathalast
Līlaṃ bhajittha bhamaraddhanivallakīhi; ()
::

::hangnum
76\. {pb:O:0.0148}
::

::gatha1
Niccaṃ vasantasamayassirimubbahantaṃ
::

::gatha2
Taṃkhovanaṃ vanavadhūhadayānutāpī,
::

::gatha3
Patto nidāghasamayopi janesi tuṭṭhiṃ
::

::gathalast
Tassā sirisakusumālikulāvataṃso; ()
::

::hangnum
77\.
::

::gatha1
Tasmiṃ nidāghasūriyātapatāpitāmbhaṃ
::

::gatha2
Rittālavāḷamivakālamakālamegho,
::

::gatha3
Cintāturaṃ hadayamattasakhījanopi
::

::gathalast
Pīṇesi gabbhaparipākabharaṃ vāhantyā; ()
::

::hangnum
78\.
::

::gatha1
Kaṭṭhāvasiṭṭhataravo parihīnapattā
::

::gatha2
Tassādharakkhidasanajjutisaṅgamena,
::

::gatha3
Āsuṃ navaṅkurapalāsavikāsapuppha-
::

::gathalast
Saṃvellitā’va ramaṇīyavanappa dese; ()
::

::hangnum
79\. {pb:O:0.0149}
::

::gatha1
Gimhābhītāpaparipīḷitaṅdhallikānaṃ
::

::gatha2
Gambhīrarāvamukharīkatadāyarāji,
::

::gatha3
Dukkhāturabbirahinīpamadājanassa
::

::gathalast
Āsi vilāpabadhirīkaḷite’va sāḷā; ()
::

::hangnum
80\.
::

::gatha1
Tasmiṃ vikāsakalikāvalihārihārā
::

::gatha2
Kiñcāpi pakkaphakhalavallarikaṇṭhabhusā,
::

::gatha3
Nāsakkhi pūgatarupanti sumaṇḍitāya
::

::gathalast
Māyāya tāya sirimābharituṃ ghaṭantī; ()
::

::hangnum
81\.
::

::gatha1
Uyyānamubbhamitamattamadhubbatehi
::

::gatha2
Campeyyapupphamakulehi samākulaṃtaṃ,
::

::gatha3
Uddhutadhumapaṭalehi manobhavassa
::

::gathalast
Dīpehi vāsabhavakanaṃ’va lasantamāsi; ()
::

::hangnum
82\. {pb:O:0.0150}
::

::gatha1
Gabbhūpagaṃ bhamarakesakalāpabhārā
::

::gatha2
Buddhaṅkuraṃ pariṇataṅkuralomahaṃsā,
::

::gatha3
Vandantiyo viya tahiṃ thabakañjalīhi
::

::gathalast
Mandānileritalatāvanitā kanatā’suṃ; ()
::

::hangnum
83\.
::

::gatha1
Gabbhūpagassa paripakkaphalehi nānā
::

::gatha2
Puññānubhāvapabhavotusamubbhavehi,
::

::gatha3
Māyāya gabbhabalikammani tappare’va
::

::gathalast
Uyyānabhumi janataṃ bhavi tappayanti; ()
::

::hangnum
84\.
::

::gatha1
Gabbhūpagassa hi mahāpurisassa gabbha-
::

::gatha2
Vuṭṭhānamaṅgalamahussavavāsaramhi,
::

::gatha3
Uyyānabhumi sakalotusamubbhavehi
::

::gathalast
Āsi vikāsakusumehi samābhikiṇṇā; ()
::

::hangnum
85\. {pb:O:0.0151}
::

::gatha1
Sālumbinīvanasiriṃ kalahaṃsaghosaṃ
::

::gatha2
Samaphullapupphasurabhiṃphalasambhavojaṃ,
::

::gatha3
Pañcindriyehi girinijjharasitavātaṃ
::

::gathalast
Paccakkhapañcavidhakāmarasaṃavindi; ()
::

::hangnum
86\.
::

::gatha1
Niyyāsasārasurahiṃphakhalapallavehi
::

::gatha2
Jhaṃkāritālikulakujitakokilehi,
::

::gatha3
Samphullapupphanikarehi samābhikiṇṇa
::

::gatha2
Maddakkhisāyuvatimaṅgalasāḷasālaṃ; ()
::

::hangnum
87\.
::

::gatha1
Samphullasāḷakalikaṃtayatālimālā
::

::gatha2
Sañcumbitaṃkuvalayāmalalocanāya,
::

::gatha3
Sākhaṃsukomalakaraṅgulipallavehi
::

::gathalast
Māyāmahesisamalaṅkari vitamāyā; ()
::

::hangnum
88\. {pb:O:0.0152}
::

::gatha1
Bhāronatā’va ruciraṅgulipallavānaṃ
::

::gatha2
Jhaṅkārarāvamukharālikulābhirāmā,
::

::gatha3
Sākhā vikāsakusumehisamākulā sā
::

::gathalast
Olambayaṭṭhi bhavi gabbhabharāturāya; ()
::

::hangnum
89\.
::

::gatha1
Tassā calittha pavano calalocanāya
::

::gatha2
Kammubbhavo varatirokaraṇehi tāva,
::

::gatha3
Deviṃ nirūpamasiriṃ suparikkhipitvā
::

::gathalast
Tamhā paṭikkami jano kaḷitāvakāso; ()
::

::hangnum
90\.
::

::gatha1
Brahmāmarāsuranaroragapūjanīyaṃ
::

::gatha2
Battiṃsalakkhaṇasamujjalarūpa sāraṃ
::

::gatha3
Niddhotajātimaṇisannibhasuddhagattaṃ
::

::gathalast
Sattuttamaṃ sapadi devi ṭhitā vijāyi; ()
::

::hangnum
91\. {pb:O:0.0153}
::

::gatha1
Duggandhamuttamalasoṇitamakkhitaṅgā
::

::gatha2
Jāyantya’sesamanujā manujesune’vaṃ,
::

::gatha3
Caṅgoṭakamhi jinadhāturivādhivāso
::

::gathalast
Thūpamhi soṇṇapaṭimāriva mātugabbhaṃ; ()
::

::hangnum
92\.
::

::gatha1
Nisseṇitova puriso ratanāsanamhā
::

::gatha2
Therova dhammakathiko ṭhitako’taranto,
::

::gatha3
Sammā pasāriya ubho mudupāṇipāde
::

::gathalast
So nikkhamittha kuṇapehi amakkhitaṅgo; ()
::

::hangnum
93\. {pb:O:0.0154}
::

::gatha1
Tatropagamma caturo caturānanā taṃ
::

::gatha2
Jālena kañcanamayena visuddhacittā,
::

::gatha3
Ādāya mātupurato tanayaṃ ṭhapetvā
::

::gathalast
Candānane bhavatu nandamanā’tya’vocuṃ; ()
::

::hangnum
94\.
::

::gatha1
Ādiccavaṃsakamalākarabhākarassa
::

::gatha2
Buddhaṅkurassa subhasītalavāridhārā,
::

::gatha3
Nikkhamma tāva nabhasā nijamātuyā ca
::

::gathalast
Gāhāpayuṃ utumubhosu kalebaresu; ()
::

::hangnum
95\.
::

::gatha1
Tesaṃ karehi caturo surarājaputtā
::

::gatha2
Gaṇhiṃsu saṇhasukhumāya’jiṇappaveṇyā,
::

::gatha3
Tesañhi pāṇitalato paṇipātapubbaṃ
::

::gathalast
Gaṇhiṃsu taṃ dukulacumbaṭakena’maccā; ()
::

::hangnum
96\. {pb:O:0.0155}
::

::gatha1
Tesaṃ karehi pathavitalamotaritvā
::

::gatha2
Ṭhatvā puratthimadisaṃ asamo vipassi,
::

::gatha3
Uddhaṃ adho catudisānudisā ca evaṃ
::

::gathalast
Ekaṅganaṃ bhavitadā’khilalokadhātu; ()
::

::hangnum
97\.
::

::gatha1
Tumhehi uttaritaro bhuvase tīsu
::

::gatha2
Natthīti matthakajaṭāmakuṭappitehi,
::

::gatha3
Katvānijañjalipuṭehi nipaccakāraṃ
::

::gathalast
Brahmāmarāsuranarā tamabhitthaviṃsu; ()
::

::hangnum
98\.
::

::gatha1
Soca’ttanā samamadisva disāsu tāsū
::

::gatha2
Tappādavītiharaṇena padānisatta,
::

::gatha3
Gantvāna uttaradisā’bhimukho avanyā
::

::gathalast
Abbhuggatamburuhamuddhani tiṭṭhamāno; ()
::

::hangnum
99\. {pb:O:0.0156}
::

::gatha1
Aggo’hamasmi ahamasmi janassa jeṭṭho
::

::gatha2
Seṭṭho’hamasmi ayamantima’jāti mayhaṃ,
::

::gatha3
Dhīro mametarahi natthi punabbhavo’ti
::

::gathalast
Nicchāritāsabhivaco nadi sīhakanādaṃ; ()
::

::hangnum
100\.
::

::gatha1
Vesākhemāse suhakujadine puṇṇamāyaṃ visākhe
::

::gatha2
Nakkhatteyoge suragurugate so kuḷīravharāsiṃ,
::

::gatha3
Sañjāto nātho paramakaruṇābhāvanābhāvatatto
::

::gathalast
Māyākucchimhā kusumitalatāvelalituyyānabhumyā; ()
::

Iti medhānandābhidhānena yatinā viracite sakala kavijana hadayānandadānanidāne jinavaṃsadīpe avidurenidāne pacchimabhavika mahābodhi sattuppatti pavattiparidīpo chaṭṭhosaggo.

::hangnum
1\. {pb:O:0.0157}
::

::gatha1
Atharammatarā’si jātikhetta-
::

::gatha2
Pariyāpatta’vakāsalokadhātu,
::

::gatha3
Kamaluppala (mālabhārinī) hi
::

::gathalast
Tadupaṭṭhānagatāhi devatāhi; ()
::

::hangnum
2\.
::

::gatha1
Kamalāsanadevadānavānaṃ
::

::gatha2
Bhuvane’kattha samāgamo tadā’si,
::

::gatha3
Jinacakkapaṭiggahassa ṭhānaṃ
::

::gathalast
Avivādena sadevamānusānaṃ; ()
::

::hangnum
3\.
::

::gatha1
Paṭilābhanimittamādisantī
::

::gatha2
Vata sabbaññutañāṇasampadāya,
::

::gatha3
Dasasaṅkhasahassilokadhātu
::

::gathalast
Abhikampī pahaṭe’va kaṃsapātī; ()
::

::hangnum
4\. {pb:O:0.0158}
::

::gatha1
Jananussavavāsaramhi tasmiṃ
::

::gatha2
Nijadehajjutipiñjaro’dapādi,
::

::gatha3
Dasasaṅkhasahassacakkavāḷa-
::

::gathalast
Kuharālokakaro mahāvabhāso; ()
::

::hangnum
5\.
::

::gatha1
Apatāḷitacammanaddhabherī-
::

::gatha2
Vikatīnaṃ sayameva vajjanampi,
::

::gatha3
Tadanuttaradhammadesanāya
::

::gathalast
Bhavi ṭhānaṃ anusāvaṇassa loke; ()
::

::hangnum
6\.
::

::gatha1
Ghaṇakāhaḷavaṃsasaṅkhavīṇā-
::

::gatha2
Bharaṇānaṃ sayameva vajjanampī,
::

::gatha3
Anupubbavihārabhāvanānaṃ
::

::gathalast
Paṭilābhāya nibandhanaṃ babhūva; ()
::

::hangnum
7\. {pb:O:0.0159}
::

::gatha1
Parimuttivarattapāsakārā-
::

::gatha2
Ghara,yosaṅkhalikādibandhanehi,
::

::gatha3
Migapakkhinarānamasmimāna-
::

::gathalast
Vigamassā’si nidānamādibhutaṃ; ()
::

::hangnum
8\.
::

::gatha1
Bhuvanesu mahājanassa rogā-
::

::gatha2
Pagamenā’disanaṃ ahosukhanti,
::

::gatha3
Caturāriyasaccadassanena
::

::gathalast
Bhavi ṭhānaṃ catusaccadesanāya; ()
::

::hangnum
9\.
::

::gatha1
Vividhabbhutarūpagocarānaṃ
::

::gatha2
Bhuvi jaccandhajanassalocanānaṃ,
::

::gatha3
Pabhavo pabhavo’si dibbacakkhu
::

::gathalast
Paṭilābhāya tilokalocanassa; ()
::

::hangnum
10\. {pb:O:0.0160}
::

::gatha1
Thutagītisudhārasassa pānaṃ
::

::gatha2
Badhirānaṃ savaṇañjalīpuṭehi,
::

::gatha3
Atimānusadibbasotadhātu-
::

::gathalast
Paṭivedhāya nidānamāsi tassa; ()
::

::hangnum
11\.
::

::gatha1
Bhuvi jātijaḷādipuggalānaṃ
::

::gatha2
Tadahe’nussatiyā supātubhāvo,
::

::gatha3
Bhavi pubbamupaṭṭhitassatissa
::

::gathalast
Satipaṭṭhānanibodhanāya ṭhānaṃ; ()
::

::hangnum
12\.
::

::gatha1
Visikhācaraṇaṃ sarojacāru-
::

::gatha2
Padaviññāsavasena paṅgulānaṃ,
::

::gatha3
Purimaṃ caturiddhipādavega-
::

::gathalast
Paṭilābhāya nimittamāsi loke; ()
::

::hangnum
13\.
::

::gatha1
Madhurena sarena jātimūgā
::

::gatha2
Thutigītānya’vadiṃsu vandino’va,
::

::gatha3
Bhuvi khujjajano’jugattalābho
::

::gathalast
Kuṭilattā’pagamāya ṭhānamāsi; ()
::

::hangnum
14\. {pb:O:0.0161}
::

::gatha1
Saraṇaṃ purisāsabho siyāno
::

::gatha2
Bhavato duggatito vimuttiyā’ti,
::

::gatha3
Karino’pi kariṃsu kuñcanādaṃ
::

::gathalast
Turagā hesamakaṃsu pītiye’va; ()
::

::hangnum
15\.
::

::gatha1
Visadā paṭisambhidā catasso
::

::gatha2
Paṭivijjhissati cā’yatiṃ sacā’yaṃ,
::

::gatha3
Sakapaṭṭanameva tannidānā
::

::gathalast
Taraṇī sīghamupāgamuṃ videsā; ()
::

::hangnum
16\.
::

::gatha1
Sayameva virocanaṃ tadāni
::

::gatha2
Ratanānaṃ bhuvanākarubbhavānaṃ,
::

::gatha3
Ravivaṃsaravissa dhammaraṃsī
::

::gathalast
Visarassu’jjalanāya ṭhānamāsī; ()
::

::hangnum
17\. {pb:O:0.0162}
::

::gatha1
Turiyāni sakaṃsakaṃ ninādaṃ
::

::gatha2
Akaruṃ tagguṇadīpakānivā’tra,
::

::gatha3
Vivaṭā vidisādisā sakitti-
::

::gathalast
Visarokāsakate’va’hippasattā; ()
::

::hangnum
18\.
::

::gatha1
Sakalassa kilesapāvakassa
::

::gatha2
Parinibbānasabhāvadīpanena,
::

::gatha3
Nirayesu hutāsajālamālā
::

::gathalast
Tadahe nibbutimāpa jātikhette; ()
::

::hangnum
19\.
::

::gatha1
Parisāsu visāradassa tassa
::

::gatha2
Catuvesāradañāṇalābhahetu,
::

::gatha3
Bhuvanesu tadāmahānadīnaṃ
::

::gathalast
Anabhissandanamāsi kunnadīnaṃ; ()
::

::hangnum
20\.
::

::gatha1
Udapādi pabhā nirākaritvā-
::

::gatha2
Bilalokantariyesu andhakāraṃ,
::

::gatha3
Hatamohatama’gga maggañāṇa-
::

::gathalast
Jjutilābhāya nibandhanaṃ tamāsi; ()
::

::hangnum
21\. {pb:O:0.0163}
::

::gatha1
Suvimuttiraso siyā’va tassa
::

::gatha2
Caturāsitasahassadhammakhandho,
::

::gatha3
Madhuraṃ caturodadhīnamāsi
::

::gathalast
Salilaṃ santataraṃ taraṅgarittaṃ; ()
::

::hangnum
22\.
::

::gatha1
Vidisāsu catuddisāsu caṇḍa-
::

::gatha2
Pavanassā’pi avāyanaṃ tadāni,
::

::gatha3
Bhavi pubbanimittamattano’pi
::

::gathalast
Bhaṭadiṭṭhyābhavadaṭṭhibhedanāya; ()
::

::hangnum
23\.
::

::gatha1
Navapallavapattasekharānaṃ
::

::gatha2
Viṭapīnaṃ kusumāhikiṇṇabhāvo,
::

::gatha3
Bhavi pubbanibandhanaṃ vimutti
::

::gathalast
Kusumehā’tumadehabhūsaṇāya; ()
::

::hangnum
24\. {pb:O:0.0164}
::

::gatha1
Kumudākarabodhakassa canda-
::

::gatha2
Kiraṇassā’tivirocanaṃ tadāsi,
::

::gatha3
Satibuddhasudhākaro’dayamhi
::

::gathalast
Janasandohamanopasādahetu; ()
::

::hangnum
25\.
::

::gatha1
Vimalattamanuṇhatā nidāgha-
::

::gatha2
Sūriyassū’pasamo nimittamaggaṃ,
::

::gatha3
Bhavi cetasikassa kāyikassa
::

::gathalast
Paṭilābhāya sukhassa tamhijāte; ()
::

::hangnum
26\.
::

::gatha1
Gaganā’ganagādito’taritvā
::

::gatha2
Pathavisaṅkamaṇaṃ tadā khagānaṃ,
::

::gatha3
Saraṇāgamanassa ṭhānamāsi
::

::gathalast
Jinadhammaṃ sunisamma sajjanānaṃ; ()
::

::hangnum
27\.
::

::gatha1
Nabhasā’bhipavassanaṃ tadāni
::

::gatha2
Catudīpesu akālavāridānaṃ,
::

::gatha3
Parisāsu akhaṇḍadhammavuṭṭhi-
::

::gathalast
Patanassā’si nibandhanaṃ jinamhā; ()
::

::hangnum
28\. {pb:O:0.0165}
::

::gatha1
Chaṇamaṅgalakīḷaṇaṃ tadāni
::

::gatha2
Tidasānampi sakesake vimāne,
::

::gatha3
Upagamma tahiṃtahiṃ udāna
::

::gathalast
Samudānassanidānamā’si bodhiṃ; ()
::

::hangnum
29\.
::

::gatha1
Vivaṭā sayameva mandirānaṃ
::

::gatha2
Pihitañcārakavāṭavātapānā,
::

::gatha3
Bhavadukkhanirodhagāmimagga-
::

::gathalast
Paṭilābhāya nimittamāhariṃsu; ()
::

::hangnum
30\.
::

::gatha1
Tadahe madhurāmisassa pettī-
::

::gatha2
Visayesvāharaṇaṃ khudāturānaṃ,
::

::gatha3
Bhavi kāyagatāsatāmatassa
::

::gathalast
Paṭilābhāya nimittamattano’pi; ()
::

::hangnum
31\. {pb:O:0.0166}
::

::gatha1
Divase jananussave pipāsā-
::

::gatha2
Vigamo dīnajanassa petaloke,
::

::gathalast
Sukhitattassa upeccabuddhabhāvaṃ; ()
::

::hangnum
32\.
::

::gatha1
Paṭipakkhajanassa mettilābho
::

::gatha2
Tadahe vāyasavāyasārinampi,
::

::gatha3
Bhaviṭhānamanantasattaloka-
::

::gathalast
Visayabrahmavihārabhāvanāya; ()
::

::hangnum
33\.
::

::gatha1
Satimaggaphalubbhave yatheva
::

::gatha2
Bhavabhītyāpagamo tathāgatānaṃ,
::

::gatha3
Sati jātamahāmahe bhayaṃ vā
::

::gathalast
Natiracchānagatānamāsi tāso; ()
::

::hangnum
34\.
::

::gatha1
Piyabhāvupasaṅkamo pajānaṃ
::

::gatha2
Hadayānandakarāya kho girāya,
::

::gatha3
Jinadhammakathāya sāvakānaṃ
::

::gathalast
Viya sāmaggirasassa pātubhāvo; ()
::

::hangnum
35\. {pb:O:0.0167}
::

::gatha1
Sitakittilatāya ropitāya
::

::gatha2
Bhavato’smiṃ bhuvanālavāḷagabbhe,
::

::gatha3
Viya nimmitayantavāridhārā
::

::gathalast
Jaladhārā dharaṇītaluṭṭhahiṃsu; ()
::

::hangnum
36\.
::

::gatha1
Bhamarāvalibhārapañcavaṇṇa-
::

::gatha2
Kamalacchannamahītalaṃ rarāja,
::

::gatha3
Jalajaṃ thalajaṃ parāgahāraṃ
::

::gathalast
Bhuvi sabbattha apupphi pupphajātaṃ, ()
::

::hangnum
37\.
::

::gatha1
Viṭapīsu latāsu khandhasākhā-
::

::gatha2
Satapattāni tadā supupphitāni,
::

::gatha3
Naravīra’bhirūpadassanāya
::

::gathalast
Bhūsamummīlitalocanāni’vāsuṃ; ()
::

::hangnum
38\. {pb:O:0.0168}
::

::gatha1
Uparūpari sattasatta hutvā
::

::gatha2
Satapattāni sīlātalubbhavāni,
::

::gatha3
Tava abbhudayo sudullabhoti
::

::gathalast
Kathayantivi’ha kapātubhāvato no; ()
::

::hangnum
39\.
::

::gatha1
Nijapāramitālatāya katti-
::

::gatha2
Latayā’laṅkatapupphahāsarūpā,
::

::gatha3
Samalaṅkari yāvatā bhavaggaṃ
::

::gathalast
Dhajamālā jananussave tilokaṃ; ()
::

::hangnum
40\.
::

::gatha1
Avakujjasaroruhābhirāmaṃ
::

::gatha2
Nabhavambhojavanassiriṃ babandha,
::

::gatha3
Bhuvi pokkharavassamīdisanti
::

::gathalast
Vadamānaṃva pavassi dhammavassaṃ; ()
::

::hangnum
41\.
::

::gatha1
Ramaṇī ramaṇīyarūpasobhā
::

::gatha2
Acaruṃ dhammamanaṅgaraṅgabhūmi,
::

::gatha3
Madhupā madhupānamandirāni
::

::gathalast
Tadahe nāvasariṃsu dhammakāmā; () (Abyapeta paṭhamadutiya pādādiyamekaṃ)
::

::hangnum
42\. {pb:O:0.0169}
::

::gatha1
Kamalā kamalālayā vivesa
::

::gatha2
Bhuvanaṃ bhūrinavāvatārahārī,
::

::gatha3
Dharaṇī dharaṇīdharāvataṃsā
::

::gathalast
Upahārātibharātureva kampi; () (Abyapeta paṭhamadutiya pādādiyamakaṃ)
::

::hangnum
43\.
::

::gatha1
Ruciraṃ ruciraṅganā tadāni
::

::gatha2
Akaruṃ kīḷamanekacandikāsu,
::

::gatha3
Suvīraṃ suciraṃsikiṇṇatārā-
::

::gathalast
Nikaro’bhāsataro’si bhākaro’va; () (Abyapeta paṭhamadutiya pādādiyamakaṃ)
::

::hangnum
44\.
::

::gatha1
Pavano’pavano’pavāyamāno
::

::gatha2
Pavinodesi parissamaṃ janassa,
::

::gatha3
Vanadā vanadāhavupasantiṃ
::

::gathalast
Akaruṃ sabbadhi sassasampadañca; () (Abyapeta paṭhamadutiya pādādiyamakaṃ)
::

::hangnum
45\. {pb:O:0.0170}
::

::gatha1
Visadā visadā sakittirāmā
::

::gatha2
Mukharaṅgālaya māpakovidānaṃ,
::

::gatha3
Sujanā’sujanā bhajiṃsu tassa
::

::gathalast
Caraṇānyaṅkitacakkalakkhaṇāni; () (Abyapeta paṭhamadutiya pādādiyamakaṃ)
::

::hangnum
46\.
::

::gatha1
Vasudhaṃ vasudhampatī samaggā
::

::gatha2
Dasadhammena’nusāsayuṃ tadāni,
::

::gatha3
Hadayaṃ yadayaṅgamāya vāṇyā
::

::gathalast
Asataṃ mittaduhī vidhānayiṃsu; () (Abyapeta paṭhamadutiya pādādiyamakaṃ)
::

::hangnum
47\.
::

::gatha1
Timadā’timadā gajādhipāpi
::

::gatha2
Migarājūhi tadā samācariṃsu,
::

::gatha3
Pabalā’pabalā migā tadaññe
::

::gathalast
Paṭisatthāramakaṃsu aññamaññaṃ; () (Abyapeta paṭhamadutiya pādādiyamakaṃ)
::

::hangnum
48\. {pb:O:0.0171}
::

::gatha1
Bhuvane bhuvanekalocanassa
::

::gatha2
Jananasmiṃ divase samujjalānī,
::

::gatha3
Nihanitā’nihitāyudhāti bhitiṃ
::

::gathalast
Janayuṃ pāpimatova netaresaṃ; () (Abyapeta paṭhamadutiya pādādiyamakaṃ)
::

::hangnum
49\.
::

::gatha1
Parivāditadibbabherivīṇā-
::

::gatha2
Turiyaṃ dassitadibbanaccabhedaṃ,
::

::gatha3
Gaganaṃ suraraṅgamaṇḍalābhaṃ
::

::gathalast
Tidasānaṃ upahārasāramāsi; ()
::

::hangnum
50\. {pb:O:0.0172}
::

::gatha1
Sovaṇṇavaṇṇavadhuyā garugabbhagasmiṃ
::

::gatha2
Taṃnandanabbanasamānavanaṅgatasmiṃ,
::

::gatha3
Bhutabbhutanvitamahe nayanañjanasmiṃ
::

::gathalast
Jātamhi tamhi tanuje bhavi bhaddabhatti; () (Mālābandhanaṃ)
::

Iti medhānandābhidhānena yatinā viracite sakalakavijana hadayānandananidāne jinavaṃsadīpe avidūrenidāne vividhapubbanimittapātubhāvappavatti paridipo. Sattamosaggo.

::hangnum
1\. {pb:O:0.0173}
::

::gatha1
Visuddha (vaṃsaṭṭha) masesabandhavo
::

::gatha2
Kumāramādāya tilokalocanaṃ,
::

::gatha3
Agaṃsu tamhā kapilavhayaṃpuraṃ
::

::gathalast
Purīvataṃsaṃ samalaṅkatañjasaṃ; ()
::

::hangnum
2\.
::

::gatha1
Tadā abhiññāsu vasisu pārago
::

::gatha2
Samādhivikkhambhitasabbakibbiso,
::

::gatha3
Vihāsi suddhodanabhumibhattuno
::

::gathalast
Kulūpago devalanāmatāpaso; ()
::

::hangnum
3\. {pb:O:0.0174}
::

::gatha1
Tapodhano so pavivekakāmavā
::

::gatha2
Divāvihāratthamupāgato divaṃ,
::

::gatha3
Tamatthamaññātumapucchi devatā-
::

::gathalast
Pavattitaṃ passiyamaṅgalussavaṃ; ()
::

::hangnum
4\.
::

::gatha1
Tavevupaṭṭhāyakabhumibhattuno
::

::gatha2
Varoraso māriya māravāhiniṃ,
::

::gatha3
Parājayaṃ lacchati bodhimāyatiṃ
::

::gathalast
Mahussavo tampati vattate, bravuṃ; ()
::

::hangnum
5\.
::

::gatha1
Imāya vuttantakathāya codito
::

::gatha2
Tapodhano iddhibalena iddhimā,
::

::gatha3
Surālaye antaradhāna’nantaraṃ
::

::gathalast
Niketane pāturahosi rājino; ()
::

::hangnum
6\. {pb:O:0.0175}
::

::gatha1
Kumāranijjhānamanorathoka vasi
::

::gatha2
Tahiṃ supaññattamahārahakāsane,
::

::gatha3
Nisajja suddhodanarājino’bruvi
::

::gathalast
Tavatrajaṃ daṭṭhumidhāgatotya’haṃ; ()
::

::hangnum
7\.
::

::gatha1
Narindacūḷāmaṇicumbitānya’tha
::

::gatha2
Padāni vandāpayitu tapassino,
::

::gatha3
Vibhusaṇālaṅkatamattasambhavaṃ
::

::gathalast
Narādhipo rājakumāramāhari; ()
::

::hangnum
8\.
::

::gatha1
Tadattabhāvena’hivādanāraha-
::

::gatha2
Ssa’bhāvato tassa rarāja sūnuno,
::

::gatha3
Pavaṭṭayitvā jaṭilassa sampati
::

::gathalast
Jaṭāsu cakkaṅkitapādapaṅkajaṃ; ()
::

::hangnum
9\.
::

::gatha1
Kumāramādāya samappitañjaliṃ
::

::gatha2
Vidhāya pādesvanisammakārino,
::

::gatha3
Sace ṭhapeyyuṃ jaṭilassa sattadhā
::

::gathalast
Phaleyya muddhā jaṭitojaṭāya’pi; ()
::

::hangnum
10\.
::

::gatha1
Sakāsanuṭṭhāya athe’sibhūmiyā
::

::gatha2
Nihacca so dakkhiṇajānumaṇḍalaṃ,
::

::gatha3
Akā mahākāruṇikassa gāravaṃ
::

::gathalast
Sirovirūḷhañjali pupphamañjarī; ()
::

::hangnum
11\.
::

::gatha1
Udikkhamāno vasinā samappitaṃ
::

::gatha2
Tamañjaliṃ bhattibharena bhūpati,
::

::gatha3
Atho’nametvā tanumīsakaṃ sakaṃ
::

::gathalast
Pavandi pādamburuhāni sununo; ()
::

::hangnum
12\.
::

::gatha1
Siyā’va buddho purisāsabho ayaṃ
::

::gatha2
Nadassanaṃ tassa siyā mamantī so,
::

::gatha3
Nirūpamaṃ rūpasiriṃ samekkhiya
::

::gathalast
Payāsi niṭṭhaṃ upadhārayaṃ vasi; ()
::

::hangnum
13\. {pb:O:0.0177}
::

::gatha1
Vavatthayitvevamuḷārabuddhimā
::

::gatha2
Vitiṇṇakaṅkho hasamīsakaṃ rudaṃ,
::

::gatha3
Narindamorodhapurakkhataṃ vasī
::

::gathalast
Tadavasīdāpayi saṃsayaṇṇave; ()
::

::hangnum
14\.
::

::gatha1
Tamāharitvāna pakavattimabbhutaṃ
::

::gatha2
Purakkhato’rodhajanassa rājino,
::

::gatha3
Yatissaro saṃsayasallamuddharaṃ
::

::gathalast
Sabandhave’nussari kāladevalo;()
::

::hangnum
15\.
::

::gatha1
Sakekule nāḷakanāmadārako
::

::gatha2
Sayambhuno lacchati dassanaṃ iti,
::

::gatha3
Tamatthamaññā samupecca taṃkulaṃ
::

::gathalast
Tvamāha pabbajjiti bhāgineyyakaṃ; ()
::

::hangnum
16\. {pb:O:0.0178}
::

::gatha1
Nirāmayaṃ pañcamavāsaramhi so
::

::gatha2
Varorasaṃ vāsitagandhavārinā,
::

::gatha3
Pavattamāne bhavane mahāmahe
::

::gathalast
Nahāpayi bhūpati bandhumajjhago; ()
::

::hangnum
17\.
::

::gatha1
Pasatthamanvatthabhidhāna mattano
::

::gatha2
Kumāramāropayituṃ parosataṃ,
::

::gatha3
Savedavedaṅgapabhedakovide
::

::gathalast
Dvije nimantāpayi so narādhipo; ()
::

::hangnum
18\.
::

::gatha1
Surindarūpo suramandiropamaṃ
::

::gatha2
Tamindirādhāranarindamandiraṃ,
::

::gatha3
Janindasīho’pagatā’vanīsure
::

::gathalast
Amandapūjāvidhinā’bhirādhayi; ()
::

::hangnum
19\.
::

::gatha1
Anenasiddhā samatiṃsapāramī-
::

::gatha2
Sadatthasampattiparatthakārinā,
::

::gatha3
Tathā’ttha saṅkhātadhanaṃ nidhānagaṃ
::

::gathalast
Imamhi siddhaṃ sahajātiyā yato; (5)
::

::hangnum
20\. {pb:O:0.0179}
::

::gatha1
Dvijehi tantibbacanadvayārahaṃ
::

::gatha2
Samāsasaṃkhittapadatthasaṃhitaṃ,
::

::gatha3
Sutassa siddhattha’bhidhānamattano
::

::gathalast
Tato’bhivohārasukhāya kārayi; ()
::

::hangnum
21\.
::

::gatha1
Suyāmarāmaddhajamantilakkhaṇa-
::

::gatha2
Subhojakoṇḍaññasudattasaññino,
::

::gatha3
Ime dvijā rājasupūjitā tadā
::

::gathalast
Vicakkhaṇālakkhaṇapāṭhakā’bhavaṃ; ()
::

::hangnum
22\.
::

::gatha1
Subhāsubhaṃ passiya dehalakkhaṇaṃ
::

::gatha2
Vibhāvayavho iti tesamabruvi,
::

::gatha3
Samukkhipitvā’ṅgulipallavadvayaṃ
::

::gathalast
Janādhipaṃ sattajanā’bravuṃ dvidhā; ()
::

::hangnum
23\. {pb:O:0.0180}
::

::gatha1
Sace mahārāja agāramāvase
::

::gatha2
Varoraso te paricāritindriyo,
::

::gatha3
Samaṅgibhuto ratanehi sattahi
::

::gathalast
Bhaveyya rājā vatacakkavatya’yaṃ; ()
::

::hangnum
24\.
::

::gatha1
Mahādayo’yaṃ karuṇāya codito
::

::gatha2
Gharā’bhigantvā yadi pabbajissati,
::

::gatha3
Bhaveyya buddho’khilañeyyamaṇḍalaṃ
::

::gathalast
Sayaṃ abhiññāya nahe’tthasaṃsayo; ()
::

::hangnum
25\.
::

::gatha1
Kaṇiṭṭhabhūto vayasā tadantare
::

::gatha2
Pasatthasatthā’vagamena jeṭṭhako,
::

::gatha3
Samukkhipitvā’ṅgulimekamabruvi
::

::gathalast
Itīha koṇḍaññasamaññabhusuro; ()
::

::hangnum
26\. {pb:O:0.0181}
::

::gatha1
Imassa veneyyajanākatañjalī
::

::gatha2
Samaṃ phusantāni vasundharātalaṃ,
::

::gatha3
Subhāni bhopādatalāti sabbadā
::

::gathalast
Bhajanti bhatyā kamalānivālino; ()
::

::hangnum
27\.
::

::gatha1
Imassa khemantamasesapāṇino
::

::gatha2
Tipaṭṭakantārapathāvatāraṇe,
::

::gatha3
Susajjitaṃ cakkayugaṃva pāramī
::

::gathalast
Rathamhi pādaṅkitacakkalakkhaṇaṃ; ()
::

::hangnum
28\.
::

::gatha1
Imassa bho kambalabheṇḍukopamaṃ
::

::gatha2
Sumaṭṭavaṭṭāyatapaṇhimaṇḍalaṃ,
::

::gatha3
Sadā padambhojanivāsalakkhiyā
::

::gathalast
Tanoti pīnatthanapiṇḍavibbhamaṃ; ()
::

::hangnum
29\. {pb:O:0.0182}
::

::gatha1
Imassa dīghaṅgulipanti vaṭṭita-
::

::gatha2
Manosilālattakavattikopamā,
::

::gatha3
Vibhāti bho bāhulatāya pāramī-
::

::gathalast
Latāya vā nūtanapattapantiva; ()
::

::hangnum
30\.
::

::gatha1
Imassa pārevaṭapāda pāṭalā
::

::gatha2
Sapāṇipādā taḷuṇātikomalā,
::

::gatha3
Uḷārapūjāvidhisampaṭicchane
::

::gathalast
Pavāḷapāti’va samullasanti bho; ()
::

::hangnum
31\.
::

::gatha1
Imassarūpassirimandirodare
::

::gatha2
Samappamāṇābhinavaṅgulīhi bho,
::

::gatha3
Padissare jālakavāṭasantibhā
::

::gathalast
Sapāṇipādā tatajālalakkhaṇā ()
::

::hangnum
32\. {pb:O:0.0183}
::

::gatha1
Imassa ussaṅkhapadassa gopphakā
::

::gatha2
Padambujānaṃ caturaṅgulopari,
::

::gatha3
Patiṭṭhitā puṇṇaghaṭesukandharā-
::

::gathalast
Vilāsamāliṅgiya rājabhāsare; ()
::

::hangnum
33\.
::

::gatha1
Imassa dehajjutivāripūrita-
::

::gatha2
Sarīrakedārabhavā phalatthino,
::

::gatha3
Surattasālyodarasannibhā subhā
::

::gathalast
Duveṇijaṅghā abhipīṇayantī bho; ()
::

::hangnum
34\.
::

::gatha1
Imassa bho jānuyugaṃ parāmasaṃ
::

::gatha2
Anonamanto ṭhitako mahābhujo,
::

::gatha3
Sahattanā sambhavabodhisākhino
::

::gathalast
Visālasākhāya vilāsamādise; ()
::

::hangnum
35\.
::

::gatha1
Imassa kosohitavatthaguyhako
::

::gatha2
Abhinnakokāsakakosakosago,
::

::gatha3
Anaññasādhāraṇatādinā’yatiṃ
::

::gathalast
Anaṅgasaṅgāmaparammukho siyā; ()
::

::hangnum
36\. {pb:O:0.0184}
::

::gatha1
Imassa bho gotamagottaketuno
::

::gatha2
Kalevare kañcanasattibhattaco,
::

::gatha3
Suvaṇṇavaṇṇo jinacīvarassapi
::

::gathalast
Tanoti sobhaṃ ghanabuddharaṃsino; ()
::

::hangnum
37\.
::

::gatha1
Imassa jambonadīpiñjarāya bho
::

::gatha2
Sirisapupphassukumāracāriyā
::

::gatha3
Rajonumattaṃ chaviyā nalimpate
::

::gathalast
Sarojapatteriva vāribindavo; ()
::

::hangnum
38\.
::

::gatha1
Imassa lomāni kalevare vare
::

::gatha2
Visuṃ visuṃ kūpagatāni sūnuno,
::

::gatha3
Vilumpare rūpavilāsalakkhiyā
::

::gathalast
Manoramaṃ bho kamaṇikañcukassiriṃ; ()
::

::hangnum
39\. {pb:O:0.0185}
::

::gatha1
Imassa uddhaggamukhaṃ mukhassiriṃ
::

::gatha2
Padakkhiṇāvatta mapekkhino yathā,
::

::gatha3
Tirokare romavitāna mindirā-
::

::gathalast
Niketanindīvarakānanassiriṃ; ()
::

::hangnum
40\.
::

::gatha1
Imassa bhorāja sarojayonino
::

::gatha2
Yathojugattaṃ ujugattamāyatiṃ,
::

::gatha3
Anaññasāmaññaguṇāvakāsato
::

::gathalast
Pajābhipūjāvidhibhājanaṃ siyā; ()
::

::hangnum
41\.
::

::gatha1
Imassa sattussadalakkhaṇaṃ subhaṃ
::

::gatha2
Samaṃsamaddiṭṭhasirāvaliṃ sadā,
::

::gatha3
Dadhāti bho pāramidhammasipakpino
::

::gathalast
Sudhantacāmīkarapiṇḍavibbhamaṃ; ()
::

::hangnum
42\. {pb:O:0.0186}
::

::gatha1
Imassa puṇṇobhayakāyabhāgimaṃ
::

::gatha2
Migindapubbaddhasarīralakkhaṇaṃ,
::

::gatha3
Kudiṭṭhivādībhasirovidāraṇe
::

::gathalast
Narindasāmatthiyamubbahe nakiṃ; ()
::

::hangnum
43\.
::

::gatha1
Imassu’peto ghanamaṃsavaṭṭiyā
::

::gatha2
Citantaraṃso muducārupiṭṭhiyaṃ,
::

::gatha3
Bhavaṇṇavā kañcanapaccarisiraṃ
::

::gathalast
Tanoti sattuttaraṇe narādhipa; ()
::

::hangnum
44\.
::

::gatha1
Imassa nigrodhamahīruhassiva
::

::gatha2
Samappamāṇo parimaṇḍalopya’yaṃ,
::

::gatha3
Kadāci dukkhātapakhinnadehinaṃ
::

::gathalast
Parissamaṃ bho pajahe bhavañjase; ()
::

::hangnum
45\. {pb:O:0.0187}
::

::gatha1
Imassa rājittayarañjito’ttariṃ
::

::gatha2
Karīyamānu’ttamadhammanissano,
::

::gatha3
Sumaṭṭavaṭṭo samavattakhandhako
::

::gathalast
Mutiṅgakhandhoriva rāja rājate; () (Silesa bandhanaṃ)
::

::hangnum
46\.
::

::gatha1
Imassa bho sattasahassasammitā
::

::gatha2
Yathā’matajjhoharaṇābhilāsino,
::

::gatha3
Rasaggasā santi rasādanummukhā
::

::gathalast
Rasaggasaggī’tya’bhidhīyate tato; ()
::

::hangnum
47\.
::

::gatha1
Imassa’nubyañjanatārakākule
::

::gatha2
Anantarūpāyatanambaro dare,
::

::gatha3
Virocatebārasamīsasiriva
::

::gathalast
Narindasīhassahanūpamāhanū; ()
::

::hangnum
48\. {pb:O:0.0188}
::

::gatha1
Imassa tāḷisatidantapanti bho
::

::gatha2
Pahūtajivhārathikaṃ carantiyā,
::

::gatha3
Manuññavāṇivanitāya tatvate
::

::gathalast
Pasatthamuttāvalilīlamāyatiṃ; ()
::

::hangnum
49\.
::

::gatha1
Imassa javhāvarakaṇṇikāvahe
::

::gatha2
Mukhambuje saccasugandhavāsite,
::

::gatha3
Samappamāṇā dasanāvalī subhā
::

::gathalast
Vibhāti kiñjakkhatatīva bhūpatī; ()
::

::hangnum
50\.
::

::gatha1
Imassa bho khaṇḍitasaṅkhapaṇḍarā
::

::gatha2
Dvijāvalī nibbivarantarāyatiṃ,
::

::gatha3
Samubbhavāyuttilatāya tāyati
::

::gathalast
Mukhālavāḷe mukulāvalissiriṃ; ()
::

::hangnum
51\. {pb:O:0.0189}
::

::gatha1
Imassa pīṇānanacandacandikā
::

::gatha2
Susukkadāṭhāvali saccavādino,
::

::gatha3
Padissate dhammataḷākakīḷane
::

::gathalast
Katābhilāsārivahaṃsamālinī; ()
::

::hangnum
52\.
::

::gatha1
Imassa cānuttaradhammadesanā-
::

::gatha2
Taraṇyamālolalakārarūpinī,
::

::gatha3
Pahūtajivhā bhavasāgarā’yatiṃ
::

::gathalast
Narinda pāraṃ janatā’vatāraye; ()
::

::hangnum
53\.
::

::gatha1
Imassa bho brahmasaropamo sadā
::

::gatha2
Sahassadhā’yaṃ karavīkarāvato,
::

::gatha3
Manoharaṭṭhaṅgasamaṅgisussaro
::

::gathalast
Sasotakānaṃ maṇikuṇḍalāyate; ()
::

::hangnum
54\. {pb:O:0.0190}
::

::gatha1
Imassa nīlaṃ nayanuppalañcayaṃ
::

::gatha2
Nirūpame rūpavilāsamandire,
::

::gatha3
Niropitaṃ bho maṇisīhapañjara-
::

::gathalast
Dvayaṃva bhāse kusalena kenaci; ()
::

::hangnum
55\.
::

::gatha1
Imassa pāṭhīnayugaṃ’va dissate
::

::gatha2
Visiṭṭharūpāyatanāpagāsayaṃ,
::

::gatha3
Subhaṃ gavacchāpavilocanopamaṃ
::

::gathalast
Maṇippabhaṃ gopakhumadvayaṃ sadā; ()
::

::hangnum
56\.
::

::gatha1
Imassā uṇṇā bhamukantarubbhavā
::

::gatha2
Ḷāṭamajjhopagatā virocati,
::

::gatha3
Yadatthi sañajhāghanarājimajjhagaṃ
::

::gathalast
Sasaṅkahīnaṃ sasimaṇḍalaṃ tathā ()
::

::hangnum
57\. {pb:O:0.0191}
::

::gatha1
Imassa uṇhīsakasīsalakkhaṇaṃ
::

::gatha2
Sadhammarajjissariyaṃ anāgate,
::

::gatha3
Kariyamānassa hi cakkavattino
::

::gathalast
Dadhāti uṇhīsakasisavibbhamaṃ; ()
::

::hangnum
58\.
::

::gatha1
Imassa bhumissara supakpatiṭṭhita-
::

::gatha2
Padaṅkite cakkayugamhi dissare,
::

::gatha3
Arāsahassāni ca neminābhiyo
::

::gathalast
Tivaṭṭarekhā sirivacchakādayo; ()
::

::hangnum
59\.
::

::gatha1
Imehi battiṃsatilakkhaṇehi bho
::

::gatha2
Asītyanubyañjanalakkhaṇehi’pi,
::

::gatha3
Samujjalanto purisāsabhotyayaṃ
::

::gathalast
Bhaveyya buddho bhavabandhanacchido; ()
::

::hangnum
60\. {pb:O:0.0192}
::

::gatha1
Sasotamāpāthagatāya tāvade
::

::gatha2
Dvijassa vitthārakathāya codito,
::

::gatha3
Apucchi rājā kimayaṃ samekkhiya
::

::gathalast
Anāgate brāhmaṇa pabbajissati; ()
::

::hangnum
61\.
::

::gatha1
Kadāci uyyānagato mahāpathe
::

::gatha2
Jarārujāmaccuvirūpadassanaṃ,
::

::gatha3
Vidhāya nibbintamano bhavattaye
::

::gathalast
Tapodhanaṃ passiya pabbajissati; ()
::

::hangnum
62\.
::

::gatha1
Itiha vatvāna sakaṃsakaṃ gharaṃ
::

::gatha2
Tato’pagantvā’ddhanimittapāṭhakā,
::

::gatha3
Mahallakā’dāni mayanti sunavo
::

::gathalast
Tamānupabbajjitumovadiṃsu te; ()
::

::hangnum
63\. {pb:O:0.0193}
::

::gatha1
Dvijesu vuddhesu matesu sattasu
::

::gatha2
Ayaṃhi koṇḍaññasamavhayo sudhī,
::

::gatha3
Mahāpadhānaṃ purisāsabho’dhunā
::

::gathalast
Karoti sutvā karuṇāya codito; ()
::

::hangnum
64\.
::

::gatha1
Samānaladdhihi kulesu tesu hi
::

::gatha2
Catuhi vippehi saha’ntapañcamo,
::

::gatha3
Atho’ruvelaṃ upagamma pabbaji
::

::gathalast
Bhaviṃsu tepañci’dha pañcavaggiyā; ()
::

::hangnum
65\.
::

::gatha1
Kadāci laddhā pariyantasāgaraṃ
::

::gatha2
Imaṃ catuddīpikarajjamatrajaṃ,
::

::gatha3
Jitārivaggaṃ vicarantamambare
::

::gathalast
Karomi paccakkhamahanti cintiya; ()
::

::hangnum
66\.
::

::gatha1
Nimittarūpakkhipathappavesanaṃ
::

::gatha2
Nivāraṇatthaṃ tanijarājasūnunā,
::

::gatha3
Narādhipo so purisehi sabbathā
::

::gathalast
Disāsu rakkhāvaraṇaṃ akārayi; ()
::

::hangnum
67\. {pb:O:0.0194}
::

::gatha1
Ayaṃ kumāro yadi cakkavattivā
::

::gatha2
Bhaveyya sambodhipadaṃ labheyyavā,
::

::gatha3
Sakekule khattiyabandhavehi so
::

::gathalast
Purakkhatoyeva carissataṃ iti; ()
::

::hangnum
68\.
::

::gatha1
Kumāranāmaṭṭhapanamhi vāsare
::

::gatha2
Sahassamattesu kulesva’sitiyā,
::

::gatha3
Adāsi paccekajano paṭissavaṃ
::

::gathalast
Padātukāmova visuṃvisuṃ sute; ()
::

::hangnum
69\.
::

::gatha1
Asesadosāpagatā sukhedhi tā
::

::gatha2
Suvaṇṇakumbhorupayodharo na tā,
::

::gatha3
Anekadhātī varavaṇṇagabbi tā
::

::gathalast
Sapaccupaṭṭhāpayi taṅkhaṇepi tā; ()
::

::hangnum
70\. {pb:O:0.0195}
::

::gatha1
Taḷākatīramhi taraṅgabhāsure
::

::gatha2
Yatheva haṃsyā kalahaṃsapotakaṃ,
::

::gatha3
Mahesiyā’ṅke sayane sitatthare
::

::gathalast
Suvāsare bhupati puttamaddasa; ()
::

::hangnum
71\.
::

::gatha1
Adiṭṭhaputtānanapaṅkajā ciraṃ
::

::gatha2
Lahuṃ parikkhīṇavayoguṇā ito,
::

::gatha3
Cutā’va māyājanani nirāmayā
::

::gathalast
Upāvisi sattamavāsare divaṃ; ()
::

::hangnum
72\.
::

::gatha1
Mahesimāyābhaginī tadā mahā-
::

::gatha2
Pajāpatigotamināmarājinī,
::

::gatha3
Nijaṃ kumāraṃ bharaṇāya dhātinaṃ
::

::gathalast
Vidhāya bhāraṃ paṭijaggi taṃ sayaṃ; ()
::

::hangnum
73\. {pb:O:0.0196}
::

::gatha1
Tadā’bhavuṃ dīpasikhā jagantaye
::

::gatha2
Kalebaro’bhāsalavena sununo,
::

::gatha3
Vinaṭṭhatejāriva raṅgadīpikā
::

::gathalast
Vimānadipesu kathāvakā’ttano; ()
::

::hangnum
74\.
::

::gatha1
Vicittabhummattharaṇe abhikkhaṇaṃ
::

::gatha2
Sajannukehā’cari mandirodare,
::

::gatha3
Mahāvanasmiṃ maṇivālukātale
::

::gathalast
Vijambhamānoriva sihapotako; ()
::

::hangnum
75\.
::

::gatha1
Sutassa kīḷāpasutassa mandi re
::

::gatha2
Bhamantabimbaṃ maṇidappaṇoda re
::

::gatha3
Nibaddhamaddakkhi carantamamba re
::

::gathalast
Yatheva cakkaṃ ratanaṃ mahībhu jo; ()
::

::hangnum
76\. {pb:O:0.0197}
::

::gatha1
Tadaṅghiviññāsavasena bhumiyā
::

::gatha2
Vajantamaṅko’panidhāya bhumipo,
::

::gatha3
Tadā’bhinicchārita māsabhiṃ giraṃ
::

::gathalast
Idāni maṃ sāvaya puttamabruvi; ()
::

::hangnum
77\.
::

::gatha1
Nibaddhamantomaṇivedikātale
::

::gatha2
Mukhendubimbuddharaṇe payojayaṃ,
::

::gatha3
Sayaṃ palambhesi amaccasūnavo
::

::gathalast
Vayena mando’pi amandabuddhimā; ()
::

::hangnum
78\.
::

::gatha1
Uḷārasokaṃ pitucittasambhavaṃ
::

::gatha2
Tilokadīpo nijapuññatejasā,
::

::gatha3
Tamopabandhaṃ bhuvano’darubbhavaṃ
::

::gathalast
Nirākari bālaravī’va raṃsinā; ()
::

::hangnum
79\.
::

::gatha1
Vikiṇṇalājākusumākulañjase
::

::gatha2
Vitānaraṅgaddhajanibbharambare,
::

::gatha3
Pure tahiṃ maṅgalakiccasammataṃ
::

::gathalast
Kadāci rañño bhavi vappamaṅgalaṃ; ()
::

::hangnum
80\. {pb:O:0.0198}
::

::gatha1
Sugandhamālābharaṇādimaṇḍita-
::

::gatha2
Pasādhitā kāpilavatthavā narā,
::

::gatha3
Sakiṅkarā kammakarā’pi kappitā
::

::gathalast
Tato tato sattipatiṃsu taṃ kulaṃ; ()
::

::hangnum
81\.
::

::gatha1
Mahaccasenāyapurakkhatohiso
::

::gatha2
Uḷārarājiddhisamujjalaṃtato
::

::gatha3
Payāsikammantapadesamatrajaṃ
::

::gathalast
Kumāramādāyapurindadopamo; ()
::

::hangnum
82\.
::

::gatha1
Chaṇamhi tasmiṃ manuvaṃsaketuno
::

::gatha2
Manoramaṃ maṅgalanaṅgalādikaṃ,
::

::gatha3
Suvaṇṇapaṭṭehi parikkhaṭaṃka mahā-
::

::gathalast
Janassa’pī rūpiyapaṭṭachāditaṃ; ()
::

::hangnum
83\. {pb:O:0.0199}
::

::gatha1
Visālasākhākulajambusākhino
::

::gatha2
Vidhāya heṭṭhā sayane mahārahe,
::

::gatha3
Nijaṃ kumāraṃ sajano janādhipo
::

::gathalast
Samārahī sampati vappamaṅgalaṃ; ()
::

::hangnum
84\.
::

::gatha1
Kumārarakkhāvaraṇāyu’paṭṭhitā
::

::gatha2
Tamussavaṃ dhātijanā vipassituṃ,
::

::gatha3
Apakkamitvā bahi sāṇito khaṇaṃ
::

::gathalast
Pamattarūpā vicariṃsvi’tocito; ()
::

::hangnum
85\.
::

::gatha1
Pariggahetvā’namapāna māsane
::

::gatha2
Nisajja pallaṅka malattha bandhiya,
::

::gatha3
Jinaṅkuro nīvaraṇehi nissaṭaṃ
::

::gathalast
Vivekajaṃ jhānamagādhabuddhimā; ()
::

::hangnum
86\. {pb:O:0.0200}
::

::gatha1
Vipassa puttassu’pavesanaṃ tahiṃ
::

::gatha2
Dumassa chāyāya nivattataṃ tathā,
::

::gatha3
Pavandi rājā paṭihārikākathā-
::

::gathalast
Pacoditoputtamupecca taṅkhaṇe; ()
::

::hangnum
87\.
::

::gatha1
Kalāsu vujjāsu ca puttamattano
::

::gatha2
Vinetukāmo vinayakkhamaṃ pitā;
::

::gatha3
Pasatthasatthantarapāradassinaṃ
::

::gathalast
Kadāci vippācariyaṃ kirā’nayi; ()
::

::hangnum
88\.
::

::gatha1
Samappitaṃ taṃ guruno karambuje
::

::gatha2
Sadevalokassa guruṃ sagāravaṃ,
::

::gatha3
Mahīsuro so jalabindunā yathā
::

::gathalast
Suduttarāgādhamahodadhīrasaṃ; ()
::

::hangnum
89\. {pb:O:0.0201}
::

::gatha1
Savaṇṇabhedaṃ sanighaṇṭukeṭubhaṃ
::

::gatha2
Athabbabedeni’nihāsapañcamaṃ,
::

::gatha3
Tivedamuddesapadena duddasaṃ
::

::gathalast
Tathā kalāsippataṃ nibodhayī; ()
::

::hangnum
90\.
::

::gatha1
Anaññasādhāraṇapuññavāsanā-
::

::gatha2
Vidhūtasammohavisuddhabuddhino,
::

::gatha3
Samattavijjā sakalākalā dhiyā
::

::gathalast
Kalampi nālaṃ bahubhāsanena kiṃ; ()
::

::hangnum
91\.
::

::gatha1
Na kevalaṃ tassa kalebaraṃ bahi
::

::gatha2
Vibhāti battiṃsatilakkhaṇehi bho,
::

::gatha3
Bhusaṃ tadabbhantaravatthu dippate
::

::gathalast
Subuddhasatthantaralakkhaṇehī’pi; ()
::

::hangnum
92\. {pb:O:0.0202}
::

::gatha1
Tilocanassā’pi tilokacakkhuno
::

::gatha2
Ayaṃ viseso nayanehi dissate,
::

::gatha3
Lalāṭanetto purimo nasobhati
::

::gathalast
Paro’va abbhattarañāṇalocano; ()
::

::hangnum
93\.
::

::gatha1
Anubbajanto navayobbanassiriṃ
::

::gatha2
Yasopabandhena sake niketane,
::

::gatha3
Pavaḍḍhi dhīro sakalaṃ kalāntaraṃ
::

::gathalast
Kalānidhī raṃsicayeni’va’mbare; ()
::

::hangnum
94\.
::

::gatha1
Upaḍḍhagaṇḍāhitadāṭhikāya so
::

::gatha2
Yasodhano soḷasavassiko yadā,
::

::gatha3
Kapolaphuṭṭhañjanadānarājiyā
::

::gathalast
Kari yathā bāladasaṃ vyatikkami ()
::

::hangnum
95\. {pb:O:0.0203}
::

::gatha1
Tadā narindo suramandiro’pamaṃ
::

::gatha2
Ututtayānucchavikaṃ manoramaṃ,
::

::gatha3
Payojayitvāna paviṇasippike
::

::gathalast
Sutāya kārāpayi mandirattayaṃ; ()
::

::hangnum
96\.
::

::gatha1
Nisitasambādhatalaṃ nivārita-
::

::gatha2
Saronilaṃ phassitasihapañjaraṃ,
::

::gatha3
Mahivataṃsaṃ navabhumikaṃ gharaṃ
::

::gathalast
Babhuva rammaṃ bhuvi rammanāmikaṃ; ()
::

::hangnum
97\.
::

::gatha1
Sasikara’mbhodhararāvanibbhara-
::

::gatha2
Vitāna mugghāṭakavāṭabandhanaṃ,
::

::gatha3
Surammanāmaṃ hataghammamindirā-
::

::gathalast
Nivāsarammaṃ bhavi pañcabhūmikaṃ; ()
::

::hangnum
98\.
::

::gatha1
Ahiṇhasituṇbhaguṇehi pāvuse
::

::gatha2
Sukhānulomaṃ samasattabhumikaṃ,
::

::gatha3
Suphassitā’phassitasihapañjaraṃ
::

::gathalast
Subhaṃ subhaṃ nāma niketanaṃ bhavi; ()
::

::hangnum
99\. {pb:O:0.0204}
::

::gatha1
Vayonupattassa narindasununo
::

::gatha2
Uḷārarājiddhivilāsadassane,
::

::gatha3
Katā’bhilāso janako janādhipo
::

::gathalast
Padātukāmo nijarajjasampadaṃ; ()
::

::hangnum
100\.
::

::gatha1
Vasanti ce yobbanahāridārikā
::

::gatha2
Narindasandesaharehi pesayi
::

::gathalast
Sa sākiyānaṃ sacivehi sāsane; ()
::

::hangnum
101\.
::

::gatha1
Nivedayuṃ yobbanagabbitassa te
::

::gatha2
Nakiñcisikappāyatana’ntadassino,
::

::gatha3
Sutassa dārābharaṇāya dhītaro
::

::gathalast
Kathannu dassāma mayanti khattiyā; ()
::

::hangnum
102\. {pb:O:0.0205}
::

::gatha1
Sutena taṃ rājasutena codito
::

::gatha2
Pitā carāpesi puramhi bheriyo,
::

::gatha3
Mama’trajo kāhati sippadīpanaṃ
::

::gathalast
Itoparaṃ sattamavāsare iti; ()
::

::hangnum
103\.
::

::gatha1
Varo kumāro hi kumāravikkamo
::

::gatha2
Kalāpasannaddha kalebaro tadā,
::

::gatha3
Vipassataṃ bandhujanānamosari
::

::gathalast
Anappadappo raṇakeḷimaṇḍalaṃ; ()
::

::hangnum
104\.
::

::gatha1
Dhanuddharo so paṭhamaṃ sake bhuje
::

::gatha2
Sahassathāmaṃ sasaraṃ sarāsanaṃ,
::

::gatha3
Vidhāya poṭhesi jiyaṃ vasundharā-
::

::gathalast
Vidāraṇākāramahāravaṃ ravi; ()
::

::hangnum
105\. {pb:O:0.0206}
::

::gatha1
Catuddisā’dharadhanuddharā mamaṃ
::

::gatha2
Karontu lakkhaṃ nijakhāṇapattiyā,
::

::gatha3
Itīha vatvā saravāraṇena so
::

::gathalast
Abhutapubbaṃ sarasippamāhari; ()
::

::hangnum
106\.
::

::gatha1
Catuddisāyaṃ caturo dhanuddhare
::

::gatha2
Mame’kabāṇena haṇāma’haṃ iti,
::

::gatha3
Akāsi tadadīpayamaññathā’bbhutaṃ
::

::gathalast
Sa cakkavedhavhayasippadīpanaṃ; ()
::

::hangnum
107\.
::

::gatha1
Sarehi veṇyā’yatayaṭṭhirajjukaṃ
::

::gatha2
Sarehi cā’rohaṇamaṇḍapālayaṃ,
::

::gatha3
Sarehi pākārataḷākapaṅkajaṃ
::

::gathalast
Sarehi vassaṃ itisippamāhari; ()
::

::hangnum
108\. {pb:O:0.0207}
::

::gatha1
Mahāsatto lokappabhavamasamaṃ sippajātaṃ janānaṃ
::

::gatha2
Tadā saṃdassesi muditahadayā sākiyā dārikāyo,
::

::gatha3
Upaṭṭhāpesuṃ tā suratiratisaṅgāmacaturā
::

::gathalast
Sahassānaṃ tāḷisatiparimitā nāṭikā’suṃ gharesū; ()
::

Iti medhānandābhidhānena yatinā viracite sakalakavijana hadayānanda dānanidāne jinavaṃsadīpe avidūrenidāne lakkhaṇapaṭiggahaṇa kumārasambharaṇādi pavatti paridipo aṭṭhamo saggo.

::hangnum
1\. {pb:O:0.0208}
::

::gatha1
Iti vihite sati sippadīpanasmiṃ
::

::gatha2
Tadabhimukhe’tarakhattiyā’tisūrā,
::

::gatha3
Apagatamānamadābhaviṃsumañño
::

::gathalast
(Taruṇamigindamukhe)va mattadanti; ()
::

::hangnum
2\.
::

::gatha1
Vijaṭita saṃsayabandhano padātuṃ
::

::gatha2
Sumariya devadahamhi supakpabuddho,
::

::gatha3
Narapavaro nijadhītaraṃ kumāriṃ
::

::gathalast
Suvimala koliyavaṃsakañjahaṃsiṃ; ()
::

::hangnum
3\.
::

::gatha1
Tahimathamantivarehi mantayitvā
::

::gatha2
Nikhilapavattinivedanāya dūte,
::

::gatha3
Pahiṇi kavivāhamahe vidhiyatanti
::

::gathalast
Tava tanujena mamañhi dhītukaññā; ()
::

::hangnum
4\. {pb:O:0.0209}
::

::gatha1
Valayitatāramupaṭṭhito’dayaṃ te
::

::gatha2
Himakarabimbamivo’paviṭṭhapīṭhaṃ,
::

::gatha3
Parivutamantigaṇaṃ paṇamma rājaṃ
::

::gathalast
Kapilapuropagatā tamatthamāhu;
::

::hangnum
5\.
::

::gatha1
Atha paṭiladdhapaṭissavenu’daggā
::

::gatha2
Padayugamañjalipupphamañjarīhi,
::

::gatha3
Sumahiya taṃ paṭivedayiṃsu rañño
::

::gathalast
Sakavisayaṃ samupecca rājadūtā; ()
::

::hangnum
6\.
::

::gatha1
Ubhayakulamhi mahībhujā’ññamaññaṃ
::

::gatha2
Punarapi mantivarehi mantayitvā,
::

::gatha3
Visadamatīhi nimittapāṭhakehi
::

::gathalast
Niyamitamaṅgalavāsaramhitamhā; ()
::

::hangnum
7\.
::

::gatha1
Kanakavitānavinaddhahārihāraṃ
::

::gatha2
Kusumasamākulahemapuṇṇakumbhaṃ,
::

::gatha3
Tidivavimānasamānamullasanna-
::

::gathalast
Ratanavicittavivāhamaṇḍapaggaṃ; ()
::

::hangnum
8\. {pb:O:0.0210}
::

::gatha1
Gahitavitānasitātapattaketu-
::

::gatha2
Ddhajamaṇivijanicarucāmarehi,
::

::gatha3
Pacurajanehi katupahāramagge
::

::gathalast
Suparivutaṃ catuṅgiranidhajinyā; (6)
::

::hangnum
9\.
::

::gatha1
Vividhavibhūsaṇabhusitattabhāvaṃ
::

::gatha2
Abhinavapīnapayodharābhirāmaṃ,
::

::gatha3
Harisivikāya yasodharaṃ kumāriṃ
::

::gathalast
Maṇikhacitāya vidhāya cā’nayiṃsu; ()
::

::hangnum
10\.
::

::gatha1
Valayitamālatidāmahemamālā
::

::gatha2
Parimalabhāvitakuntalappaveṇi,
::

::gatha3
Viraḷabakāvalimappavijjurājiṃ
::

::gathalast
Jaladharamālamajesi komalāya ()
::

::hangnum
11\. {pb:O:0.0211}
::

::gatha1
Niravadhirūpanabhotalamhi tassā
::

::gatha2
Janamanakundavikāsanaṃ babhāsa,
::

::gatha3
Kuṭilatarālakakālamegharāji-
::

::gathalast
Jaṭitalalāṭataladdhacandabimbaṃ; ()
::

::hangnum
12\.
::

::gatha1
Migamadakuṅkumagandhapaṅkalitto
::

::gatha2
Kulavadhuyā tilako lalāṭamajjhe,
::

::gatha3
Makaradhajena niropitori’vā’si
::

::gathalast
Tibhuvanabhutajayāya pupphaketu; ()
::

::hangnum
13\.
::

::gatha1
Jananayanañjanarūpasampadāya
::

::gatha2
Kulamapadāya rarāja nimmadāya,
::

::gatha3
Paramasiriṃ sarusīruhābhirāmaṃ
::

::gathalast
Vadanamanaṅgasuvaṇṇadappaṇābhaṃ; ()
::

::hangnum
14\. {pb:O:0.0212}
::

::gatha1
Maṇigaṇamaṇḍitakuṇḍalehi tassā
::

::gatha2
Savaṇyugaṃ ghaṭitāvagaṇḍabhāgaṃ,
::

::gatha3
Manasijasākuṇikena khittapāsa-
::

::gathalast
Yugalamivakkhivibhaṅgamānamāsi; ()
::

::hangnum
15\.
::

::gatha1
Suvimalakantipabandhasandanatthaṃ
::

::gatha2
Nayananadīnamubhinnamantarāḷe,
::

::gatha3
Kanakapaṇāḷisamappite’va tāya
::

::gathalast
Varavadanāya rarāja tuṅganāsā; ()
::

::hangnum
16\.
::

::gatha1
Nirupamarūpavilāsamandirasmiṃ
::

::gatha2
Sajavanikāni’va sīhapañjarāni,
::

::gatha3
Ruciravilāsiniyā lasiṃsu pambhā-
::

::gathalast
Valisahitāni sunīlalocanāni; ()
::

::hangnum
17\. {pb:O:0.0213}
::

::gatha1
Kanakakapālanibhaṃ manobhavassa
::

::gatha2
Vimalakapolayugaṃ siniddhakanniṃ,
::

::gatha3
Navasasimaṇḍalapuṇḍarīkasaṇḍa-
::

::gathalast
Sasirimavarundhimanoharādharāya; (6)
::

::hangnum
18\.
::

::gatha1
Sucaritapāramitālatāya tāya
::

::gatha2
Pariṇatarāgalatāya bhūlatāya,
::

::gatha3
Adharayugaṃ taruṇaṅkuradvayaṃ vā
::

::gathalast
Kimiti vitakkahato’yamāsi loko; ()
::

::hangnum
19\.
::

::gatha1
Kulavadhuyā vadanā’lavāḷagabbhe
::

::gatha2
Navakalikāvaliphullite’vakiñci,
::

::gatha3
Sumadhuravāṇilatāya mandahāsa-
::

::gathalast
Jjutidhavali dasanavali rarāja; ()
::

::hangnum
20\. {pb:O:0.0214}
::

::gatha1
Kuvalayanīlavilolalocanāya
::

::gatha2
Mukhakamalā’likulānukārinībhu,
::

::gatha3
Nayanamayūkhaguṇeha’pāṅgabhaṅga-
::

::gathalast
Nisitsarehi anaṅgacāparūpā; ()
::

::hangnum
21\.
::

::gatha1
Kalaravamañjugirā tivaṭṭarāji
::

::gatha2
Ghanakucabhaddaghaṭāya kambugīvā,
::

::gatha3
Madhuragabhīravirāva raṅgalekhaṃ
::

::gathalast
Ajini suvaṇṇamutiṅgabherisaṅkhaṃ; ()
::

::hangnum
22\.
::

::gatha1
Abhinavapinapayodharo’padhānaṃ
::

::gatha2
Sukhumataracchavikojavābhirāmaṃ,
::

::gatha3
Urasayanaṃ samalaṅkataṃ viyā’si
::

::gathalast
Nijapatisaṅgamamaṅgalāya tāya; ()
::

::hangnum
23\. {pb:O:0.0215}
::

::gatha1
Kucakanakā’calasambhavāya nābhi-
::

::gatha2
Kuharataṭābhimukhāya kantinajjā,
::

::gatha3
Chaṭhāravalittayamindiropamāya
::

::gathalast
Avahari tuṅgataraṅgapantikantiṃ; ()
::

::hangnum
24\.
::

::gatha1
Maṇirasanāguṇamantharāya tassā
::

::gatha2
Ghanakucabhārakiso kisodarāya,
::

::gatha3
Harisirivacchasuhajjamajjhabhāgo
::

::gathalast
Madadhanumuṭṭhivilāsamāharittha; ()
::

::hangnum
25\.
::

::gatha1
Sarasijatantupavesanāvakāsa
::

::gatha2
Mavahari pīnapayodharantarāḷaṃ,
::

::gatha3
Nijagaḷabhāsurahāranijjharehi
::

::gathalast
Kanakadarimukhavibbhamaṃ yuvatyā; ()
::

::hangnum
26\. {pb:O:0.0216}
::

::gatha1
Avikalarūpavilāsasindhuvelā
::

::gatha2
Viralavilagginiyāka visālasoṇi,
::

::gatha3
Parihari rājakumārikāya tāya
::

::gathalast
Kusumasarābhavabhumibhāgasobhaṃ; ()
::

::hangnum
27\.
::

::gatha1
Kulavadhuyā kamalāmalānanāya
::

::gatha2
Kuvalayakomalanilaromarāji,
::

::gatha3
Bhusamabhicumbi gabhiranābhigabbhaṃ;
::

::gathalast
Kamalavivāyatamattabhiṅgarāji ()
::

::hangnum
28\.
::

::gatha1
Rucirataroruyugaṃ suvaṇṇa rambhā-
::

::gatha2
Karikarapīvaramindiropamāya,
::

::gatha3
Bhaji makaraddhajaraṅgamandirasmiṃ
::

::gathalast
Harimayathambhayugassiriṃ ramāya; ()
::

::hangnum
29\. {pb:O:0.0217}
::

::gatha1
Madarayarūparasadvayaṃ tulāya
::

::gatha2
Suparimitāya catummukhena tulyaṃ,
::

::gatha3
Nijamihajānuyugaṃ pavāḷapāti-
::

::gathalast
Yugalavivāsi avammukhopanītaṃ; ()
::

::hangnum
30\.
::

::gatha1
Visayavitakkatamākulaṃ yuvatyā
::

::gatha2
Madanupasaṅkamaṇe manovimānaṃ,
::

::gatha3
Jitamadamattamayūrakaṇṭhabhūti
::

::gathalast
Jalitapadīpasikhe’va cārujaṅghā; ()
::

::hangnum
31\.
::

::gatha1
Maṇimayanūpurabhāsurehi tassā
::

::gatha2
Caraṇatalehi parājitāni thīnaṃ,
::

::gatha3
Mukhapadumāniva saṅkucanti maññe
::

::gathalast
Bhamarabharamburuhāni kañjanīnaṃ; ()
::

::hangnum
32\.
::

::gatha1
Karacaraṇaṅgulipalla’vaggasālī-
::

::gatha2
Jalalavapantinibhā’tikomalāya,
::

::gatha3
Abhinavatambanakhāvalī babhūva
::

::gathalast
Makaradhajassa kate’va pupphapūjā; ()
::

::hangnum
33\. {pb:O:0.0218}
::

::gatha1
Saparijano vanitāya tāya saddhiṃ
::

::gatha2
Maṇigaṇamaṇḍitamaṇḍapappadese,
::

::gatha3
Dinakaravaṃsadhajassa rājaputta-
::

::gathalast
Ssupagamanaṃ apalokayaṃ nisīdi; ()
::

::hangnum
34\.
::

::gatha1
Parivutabandhujanehi rājaputto
::

::gatha2
Yathariva devagaṇehi devarājā,
::

::gatha3
Sapadi turaṅgarathaṃ samāhirūḷho
::

::gathalast
Tadabhimukho yasasā jalaṃ payāsi; ()
::

::hangnum
35\.
::

::gatha1
Tahimupagamma ṭhitassa maṇḍapasmiṃ
::

::gatha2
Paridahitu’ttarasāṭakena tassa,
::

::gatha3
Harimaṇimaṇḍanamaṇḍita’ttabhāvo
::

::gathalast
Himapaṭalena himācalo rivāsi; ()
::

::hangnum
36\. {pb:O:0.0219}
::

::gatha1
Maṇimakuṭena nivatthakāsikena
::

::gatha2
Narapatisunu sumaṇḍito rarāja,
::

::gatha3
Surabhavanena ca khīrasāgarena
::

::gathalast
Kanakasiṇerugirī’va niccalaṭṭho; ()
::

::hangnum
37\.
::

::gatha1
Nabhasi samākulatārakāvalī’va
::

::gatha2
Urasi virājitatārahārapantī,
::

::gatha3
Narapavaro pivi tāya rūpasāraṃ
::

::gathalast
Amatamivā’yatalocana’ñjalīhi; ()
::

::hangnum
38\.
::

::gatha1
Tadahani rājakumārapubbasela-
::

::gatha2
Ppabhavavarānanacandamaṇḍalena,
::

::gatha3
Mukuḷitalocananīlanīrajāya
::

::gathalast
Abhavimanokumudākarappabodho; ()
::

::hangnum
39\. {pb:O:0.0220}
::

::gatha1
Yuvatayuvānamapekkhataṃ janānaṃ
::

::gatha2
Animisalocananīlakantigaṅgā,
::

::gatha3
Ruciravadhūhi vidhūtacāmarehi
::

::gathalast
Anilavilolataraṅgasālinīva; ()
::

::hangnum
40\.
::

::gatha1
Gaganatalopari tārakākulamhi
::

::gatha2
Yuvayuvatīnavacandacandikeva,
::

::gatha3
Nicitasuvaṇṇakahāpaṇe varejuṃ
::

::gathalast
Athamaṇimaṇḍapavedikātalamhi; ()
::

::hangnum
41\.
::

::gatha1
Sakalakalākusalo’pagammavippā-
::

::gatha2
Cariyagaṇo jayamaṅgalāya tesaṃ,
::

::gatha3
Suparisamāpayi sabbapubbakiccaṃ
::

::gathalast
Sapadi pavassi akhaṇḍalāvujaṭṭhi; ()
::

::hangnum
42\. {pb:O:0.0221}
::

::gatha1
Karatalatāmarasesu kuṇḍikāya
::

::gatha2
Maṇikhavitāya purohito ubhinnaṃ,
::

::gatha3
Subhamabhisekajalaṃ nipātayaṃ te
::

::gathalast
Punahipayojayi pāṇipīḷaṇasmiṃ; ()
::

::hangnum
43\.
::

::gatha1
Suradhanuvijjulate’va vārivāhaṃ
::

::gatha2
Rathamabhiruyha gahīramandaghosaṃ,
::

::gatha3
Parivutakhattiyabandhavehi tamhā
::

::gathalast
Kapilapurā’bhimukhābhavuṃ ubhota te; ()
::

::hangnum
44\.
::

::gatha1
Atha samalaṅkatavīthimajjhigānaṃ
::

::gatha2
Vivaṭaniketanasīhapañjaraṭṭhā,
::

::gatha3
Animisalocanapaṅkajopahāraṃ
::

::gathalast
Bhūsamakaruṃ kapilaṅganā pasannā; ()
::

::hangnum
45\. {pb:O:0.0222}
::

::gatha1
Gamanavilāsamudikkhataṃ janānaṃ
::

::gatha2
Rucirasiropahita’ñjalīhi bhattyā,
::

::gatha3
Maṇikalasappitapupphamañjarīhi
::

::gathalast
Racitamivobhayavīthipassamāsi; ()
::

::hangnum
46\.
::

::gatha1
Tikhiṇavilocanabāṇalakkhabhāvaṃ
::

::gatha2
Nirupamarūpini kāminīhi nīte,
::

::gatha3
Patita’nurāgasarehiyeva tāsaṃ
::

::gathalast
Hadayavidāraṇamāsi tapphalaṃ’va; ()
::

::hangnum
47\.
::

::gatha1
Kathamapi kāpilavatthavā ahesuṃ
::

::gatha2
Tadahani niccalalocanuppalehi,
::

::gatha3
Kapilapuraṃ tidasālayāvatiṇṇā
::

::gathalast
Tidasagaṇā’va vipassanāyu’bhinnaṃ; ()
::

::hangnum
48\. {pb:O:0.0223}
::

::gatha1
Tidivapurā nijavejayantanāma-
::

::gatha2
Surabhavanaṃ’va sujampatī sujātā,
::

::gatha3
Kapilapurā punarāgamiṃsu tamhā
::

::gathalast
Patipatinī nijarājamandiraṃ dve; ()
::

::hangnum
49\.
::

::gatha1
Dharaṇipatisuto pattarajjābhiseko
::

::gatha2
Kapilapuravare tesu tisvālayesu,
::

::gatha3
Aparimitasukhaṃ tāya bimbāya saddhiṃ
::

::gathalast
Suciramanubhavi candabimbānanāya; ()
::

::hangnum
50\.
::

::gatha1
Vikacakamala (nandīmukhi) mañjubhāṇī
::

::gatha2
Tividhavayasi dibbaccharārūpasobhā,
::

::gatha3
Agami khayavayaṃ sā’pi bimbāmahesi
::

::gathalast
Saratha saratha saṅkhāradhammassabhāvaṃ; ()
::

Iti mbedhānandābhidhānena yatinā viracite sakalakavijana hadayānandadānanidāne jinavaṃsadīpe avidūrenidāne pāṇiggahamaṅgalussavapavattiparidīpo. Navamo saggo.

::hangnum
1\. {pb:O:0.0224}
::

::gatha1
Guṇamaṇimaṇimā so devarājā’va rājā
::

::gatha2
Sukhamanubhavamāno vājiyānena yena,
::

::gatha3
Bhamarabharitamālā maṅgaluyyānabhūmi
::

::gathalast
Tadavasari kadāci sālinī (mālinī) hi; ()
::

::hangnum
2\.
::

::gatha1
Upagatasamayo’ti bujjhanatthāya bodhiṃ
::

::gatha2
Sumariya suraputtā bodhisatte vajante,
::

::gatha3
Bhavaviratisamatthaṃ dassayuṃ māpayitvā
::

::gathalast
Jarasakaṭasarūpaṃ jiṇṇarūpaṃka virūpaṃ; ()
::

::hangnum
3\. {pb:O:0.0225}
::

::gatha1
Kimidamitihapuṭṭho jiṇṇarūpaṃ vipassa
::

::gatha2
Vimatiparavaso so sārathiṃ rūpasāro,
::

::gatha3
Nijahadayanidhāne devatācoditassa
::

::gathalast
Nidahi dhanamivagghaṃ tassadhammopadesaṃ; ()
::

::hangnum
4\.
::

::gatha1
Haritanaḷakalāpaṃ maṅgaluyyānamagge
::

::gatha2
Yathariva’himukhaṭṭhā kuñjari bhañjamānā,
::

::gatha3
Tathariva’bhibhavantī sabbayobbaññadappaṃ
::

::gathalast
Kharatarajaratā sā attapaccakkhabhūtā; ()
::

::hangnum
5\.
::

::gatha1
Mukhakukavalayagabbhā bhaṭṭhakiñjakkhasobhā
::

::gatha2
Bhavi kaṭhinajarārikhaṇḍadantaṭṭhipanti,
::

::gatha3
Kuṭilapalitajātaṃ tañjarāyā’bhiseke
::

::gathalast
Sirasi racitasetacchattasobhaṃ babandha; ()
::

::hangnum
6\. {pb:O:0.0226}
::

::gatha1
Aviraḷavaliyo tā jiṇṇarūpassa camme
::

::gatha2
Pabhavabalavatejodhātuveguṭṭhitā’suṃ,
::

::gatha3
Taralasalilapiṭṭhe seyyathāpo’dadhissa
::

::gatha2
Taralasalilapiṭṭhe seyyathāpo’dadhissa
::

::gathalast
Palayapavanavegu’ttuṅgakallolamālā ()
::

::hangnum
7\.
::

::gatha1
Ṭhitamupavanapanthe vaṅkagopāṇasi’va
::

::gatha2
Anujukamujubhutaṃ daṇḍamolubbha bhumyā,
::

::gatha3
Nijataruṇavilāsaṃ lakkhamāpādayantaṃ
::

::gathalast
Dhanumiva saguṇaṃ taṃ rūpamaddakkhi dhīro; ()
::

::hangnum
8\. {pb:O:0.0227}
::

::gatha1
Jiniajagarabhoge jiṇṇanimmokabhāraṃ
::

::gatha2
Tilakavibatacammaṃ tantirojattabhāve,
::

::gatha3
Apagataghanamaṃso phāsukaṭṭhippandho
::

::gathalast
Ajinitiravalepaṃ kuḍḍadāruppabandhaṃ; ()
::

::hangnum
9\.
::

::gatha1
Vigatabalamadādiṃ vissavantaṃ sarīre
::

::gatha2
Navhi vaṇamukhehi guthamuttādya’sūviṃ,
::

::gatha3
Valivisamakapolaṃ kampamānuttamaṅgaṃ
::

::gathalast
Suvisadamatino taṃ passato jiṇṇarūpaṃ; ()
::

::hangnum
10\.
::

::gatha1
Bhuvanamanavasesaṃ tassu’paṭṭhāsi sampa-
::

::gatha2
Jjalitamatha jarāyā’dittagehattayaṃ’va,
::

::gatha3
Ahamapaki anatīto dhammametanti vatvā
::

::gathalast
Bhavanavanamagañchi jātiyu’kkaṇṭhitatto; ()
::

::hangnum
11\. {pb:O:0.0228}
::

::gatha1
Punarupavanamaggaṃ ogahantassa rañño
::

::gatha2
Sukhamanubhavanatthaṃ devatāmāpayitvā,
::

::gatha3
Parapariharanīyaṃ ghorarogāvatiṇṇaṃ
::

::gathalast
Aparamapi virūpaṃ dassayuṃ vyādhirūpaṃ; ()
::

::hangnum
12\.
::

::gatha1
Visadamati vimatyā sakyavaṃsekaketu
::

::gatha2
Kimimivapalipannaṃ vaccapassāvapaṅke,
::

::gatha3
Pabhavabalavadukkhaṃ taṃ parādhīnavuttiṃ
::

::gathalast
Kimidamiti padisvā pājitāraṃ apucchi; ()
::

::hangnum
13\.
::

::gatha1
Varamati varadhammaṃ tena sūtena vuttaṃ
::

::gatha2
Amatamiva pibanto sotadhātvañjalīhi,
::

::gatha3
Agamapi anatito byādhidhammanti tamhā
::

::gathalast
Nijabhavanavanaṃ sopā’ga saṃviggarūpo; ()
::

::hangnum
14\. {pb:O:0.0229}
::

::gatha1
Tadupavanavimānaṃ vājiyānena nāthe
::

::gatha2
Vajati sati kadāci māpayuṃ devatāyo,
::

::gatha3
Suṇakhakulalagijjhādīhīvā khajjamānaṃ
::

::gathalast
Narakuṇapasarīraṃ uddhumātaṃ paṭhamhi; ()
::

::hangnum
15\.
::

::gatha1
Pabhavakimikulānaṃ cālayaṃ nīlavaṇṇaṃ
::

::gatha2
Vaṇavivaramukhehi lohitaṃ paggharantaṃ,
::

::gatha3
Sakuṇagaṇvitacchiṃ makkhikāmakkhitaṅgaṃ
::

::gathalast
Sumati matasarīraṃ addasā sārahīnaṃ; ()
::

::hangnum
16\.
::

::gatha1
Abhigami gamayanto bhāratiṃ sārathissa
::

::gatha2
Nijasavaṇayugasmiṃ hematāḍaṅkasobhaṃ,
::

::gatha3
Ahampi maraṇaṃ bho nātivattoti vatvā
::

::gathalast
Vanamiva migarājā sakyarājā vimānaṃ; ()
::

::hangnum
17\. {pb:O:0.0230}
::

::gatha1
Punapi sapariso so yānamāruyha bhadraṃ
::

::gatha2
Katipayadivasānaṃ accayenā’dhirājā,
::

::gatha3
Kapilapuravaramhā’naṅgaraṅgālayābhaṃ
::

::gathalast
Tadupavanamagañchi pañcabāṇābhirūpo; ()
::

::hangnum
18\.
::

::gatha1
Guṇamaṇi maṇivaṇṇaṃ pattamādāya patthe
::

::gatha2
Panasasarasarāgaṃ vīvaraṃpārupitvā,
::

::gatha3
Ṭhitamavikalacakkhuṃ nimmitaṃ devatāhi
::

::gathalast
Sumati samaṇarūpaṃ buddharūpaṃ’va passi; ()
::

::hangnum
19\.
::

::gatha1
Tadahani vibudhā’dhiṭṭhānato bhāvanīyo
::

::gatha2
Yatipatiriva sūto atthadhammānusāsi,
::

::gatha3
Samaṇaguṇamanekādīnavaṃ pañcakāme
::

::gathalast
Tamavadi gamanasmiṃ ānisaṃsañca gehā; ()
::

::hangnum
20\. {pb:O:0.0231}
::

::gatha1
Kuhanalapanamicchājīvamohāya kucchi-
::

::gatha2
Paraharaṇasamatthaṃ mattikāpattamassa,
::

::gatha3
Kara kamakalagataṃ so pāramīcoditatto
::

::gathalast
Visadamati padisvā sampasādaṃ janesi; ()
::

::hangnum
21\.
::

::gatha1
Vikasitakalikālaṅkāramuddālasāla-
::

::gatha2
Miva samaṇavilāsaṃ cīvarobhāsamagge,
::

::gatha3
Nayanamadhukarānaṃ bhāramādhāya dhīro
::

::gathalast
Nijamanasi janesi cīvare sampasādaṃ; ()
::

::hangnum
22\.
::

::gatha1
Khaṇikamaraṇadukkhāvaṭṭamābādharāsi-
::

::gatha2
Makaranikarabhimaṃ taṃ jarāvīcivegaṃ,
::

::gatha3
Bhavajaladhimagādhaṃ jātivelāvadhiṃ so
::

::gathalast
Ayamiva paṭipannā nittareyyuntya’vedi; ()
::

::hangnum
23\. {pb:O:0.0232}
::

::gatha1
Samaṇavadanapīnaccandabimbodayena
::

::gatha2
Vikasitamanakundo nandanuyyānasobhaṃ,
::

::gatha3
Upavanamabhīgantuṃ sandanaṃ cāraye’ti
::

::gathalast
Tadahani manujindo sandanācārimāha; ()
::

::hangnum
24\.
::

::gatha1
Valayitanaḷatāḷītālahintālapantiṃ
::

::gatha2
Malayajatarujāyāsītalaṃ nimmalāpaṃ,
::

::gatha3
Upavanamavatiṇṇo nandanaṃ vāsavo’va
::

::gathalast
Akari divasabhāgaṃ sādhukīḷaṃ sarājā; ()
::

::hangnum
25\.
::

::gatha1
Dasasatakiraṇasmiṃ yassa kittippabandha-
::

::gatha2
Saradajaladarājichāditasmiṃ nabhasmiṃ,
::

::gatha3
Uparisirasi setacchattasobhaṃ bhajante
::

::gathalast
Tadiyacaraṇalakkhyā’laṅkari vāpitīraṃ; ()
::

::hangnum
26\. {pb:O:0.0233}
::

::gatha1
Sarasijavadanehi haṃsapīnatthanehi
::

::gatha2
Kuvalayanayanehī nīlikākuntalehi,
::

::gatha3
Madhumadamuditālīnūpurebhā’varodha-
::

::gathalast
Janamiva ramaṇīyaṃ otari so taḷākaṃ; () (Silesabandhanaṃ)
::

::hangnum
27\.
::

::gatha1
Varayuvatijanānaṃ kumbhagambhīranābhi-
::

::gatha2
Vivaragahitavāri vāpi sā rittarūpā,
::

::gatha3
Ghanathanajaghanānaṃ saṅgamene’tarāsaṃ
::

::gathalast
Punarabhavi kapapuṇṇā pītivipphārinīva; ()
::

::hangnum
28\.
::

::gatha1
Abhinavaramaṇinaṃ jātulajjāturānaṃ
::

::gatha2
Vimukhanayanamīne mīnaketupamena,
::

::gatha3
Upavadhitumīvagge khittajālabbilāsaṃ
::

::gathalast
Khaṇamavahari raññā viddhahatthambudhārā; ()
::

::hangnum
29\. {pb:O:0.0234}
::

::gatha1
Navajalakaṇikālaṅkāravattāravindā
::

::gatha2
Ghanakucakalahaṃsā kesasevālanīlā,
::

::gatha3
Patimathitataraṅgākiṇṇasussoṇivelā
::

::gathalast
Sarasi sarasi’vā’si tatra kīḷāture’kā; ()
::

::hangnum
30\.
::

::gatha1
Sasirūciramukhīnaṃ khomavatthantarīye
::

::gatha2
Sanikamapanayante vicīhatthehi raññā,
::

::gatha3
Racitanayanakantī byanta gambhīranābhī-
::

::gathalast
Sarasijapariyantā nāḷapantīri’vā’si; ()
::

::hangnum
29\. {pb:O:0.0234}
::

::gatha1
Navajalakaṇikālaṅkāravattāravindā
::

::gatha2
Ghanakucakalahaṃsā kesasevālanīlā,
::

::gatha3
Patimathitataraṅgākiṇṇasussoṇivelā
::

::gathalast
Sarasi sarasi’vā’si tatra kīḷāture’kā; ()
::

::hangnum
30\.
::

::gatha1
Sasiruciramukhīnaṃ khomavatthantarīye
::

::gatha2
Sanikamapanayante vivibhaṇthehi raññā,
::

::gatha3
Racitanayanakantī byanta gamhīranāhī
::

::gathalast
Sarasijapariyantā nāḷapantiri’vā’si; ()
::

::hangnum
31\. {pb:O:0.0235}
::

::gatha1
Punarapi kucakumbhañcandahārenivā’pe
::

::gatha2
Nijagaḷaparimāṇe sannimuggaṅganānaṃ,
::

::gatha3
Malinakamalinī sā locanehā’nanehi
::

::gathalast
Abhavi bhamarabhāra’mbhojasaṇḍā’kule’ca; ()
::

::hangnum
32\.
::

::gatha1
Madhumadamadhupehi gīyamānehi vici-
::

::gatha2
Bhujasatapahaṭāhi soṇibherīhi thinaṃ,
::

::gatha3
Lalitakamalasīse naccamānindirāya
::

::gathalast
Ajini jalajinī sā dibbasaṅgītasālaṃ; ()
::

::hangnum
33\.
::

::gatha1
Tuhinakaramukhīnaṃ tantaḷāka’ntalikkhe
::

::gatha2
Sulalitabhujavallī vijjulekhābhirāmā,
::

::gatha3
Kuvalayavanarāji nīlajīmutarāji
::

::gathalast
Patinayanamayūre kīḷayantī rarāja; ()
::

::hangnum
34\. {pb:O:0.0236}
::

::gatha1
Phuṭakuvalayahatthaṃ rājabhaṃsehi khittaṃ
::

::gatha2
Vividhamadhupabhuttaṃ dhammavelātivattaṃ,
::

::gatha3
Yathariva gaṇikaṃ taṃ kañjaniṃ so janindo
::

::gathalast
Tadahani paribhutvā’mandamānanvdamāpa; () (Silesabandhanaṃ)
::

::hangnum
35\.
::

::gatha1
Caraṇa’nuvajamānabbīcisaṅkhobhatīraṃ
::

::gatha2
Jahati sati taḷākaṃ sāvarodhe narinde,
::

::gatha3
Sarasivirahinīsaṃruddhanissāsarūpo
::

::gathalast
Mudusurabhisamīro mandamandaṃ pavāyi; ()
::

::hangnum
36\. {pb:O:0.0237}
::

::gatha1
Paribhavi ravibimbaṃ taṅkhaṇatthācalaṭṭhaṃ
::

::gatha2
Tahimupalatalaṭṭho bhānuvaṃsekabhānu,
::

::gatha3
Atha sarasivadhūnaṃ kiñcisaṅkovitāni
::

::gathalast
Sarasijavadanāti sokadīnānivā’suṃ; ()
::

::hangnum
37\.
::

::gatha1
Asitanabhasi sañjhāmeghamālāvilāsaṃ
::

::gatha2
Abhibhaviya nisinne tatra sakyādhināthe,
::

::gatha3
Tuvaṭamupagatā taṃ kappakā’nekavatthā-
::

::gathalast
Bharaṇavikatihatthā bhūpatiṃ bhūsaṇatthaṃ; ()
::

::hangnum
38\.
::

::gatha1
Ravikularavino kho dhammatejābhibhūto
::

::gatha2
Surapati suraputtaṃ vissakammābhidhānaṃ,
::

::gatha3
Sapadi pahiṇi sammā dibbavatthādinā bho
::

::gathalast
Tibhuvanasaraṇaṃ taṃ bhūsayassū’ti vatvā; ()
::

::hangnum
39\. {pb:O:0.0238}
::

::gatha1
Gahitamanujaveso so’pasaṅkamma sīse
::

::gatha2
Sukhumapaṭasatehī veṭhanañcā’pi datvā,
::

::gatha3
Maṇikanakamayehi bhūsayi bhūsaṇehi
::

::gathalast
Tadahani bhavi sakko devarājā’va rājā; ()
::

::hangnum
40\.
::

::gatha1
Timirahamarabhāra’kkantapācīnapassaṃ
::

::gatha2
Mukulitasatasañjhāmeghapattāvalīnaṃ,
::

::gatha3
Gaganatalataḷākādhāramandāranāḷaṃ
::

::gathalast
Kamalamakulasobhaṃ bhānubimbaṃ babandha; ()
::

::hangnum
41\.
::

::gatha1
Pahiṇi pitunarindo sāsanaṃ tāva tassa
::

::gatha2
Nijatanujakumāru’ppattimārocayitvā,
::

::gatha3
Pamuditabhadayo so lekhaṇālokanena
::

::gathalast
Avaditi mama jātaṃ bandhanaṃ rāhujāto; ()
::

::hangnum
42\. {pb:O:0.0239}
::

::gatha1
Tadahanipituraññā vuttavākyānurūpaṃ
::

::gatha2
Tahimakhilapadatthaṃ saddasatthakkamena,
::

::gatha3
Karahacī manujindo ayyako saṅgahetvā
::

::gathalast
Avaditi mamatattā rāhulonāmahotaṃ; ()
::

::hangnum
43\.
::

::gatha1
Vanasuravanitānaṃ locanindīvarehi
::

::gatha2
Mahitasirisariro bhadramāruyha yānaṃ,
::

::gatha3
Sabhavanamabhigantuṃ osari nāgarānaṃ
::

::gathalast
Suvimalanayanālītoraṇākiṇṇavīthiṃ; ()
::

::hangnum
44\.
::

::gatha1
Vivaṭamaṇikavāṭo’pantikaṭṭhā vimāne
::

::gatha2
Jitasuravanitā’si yā pitucchāya dhītā,
::

::gatha3
Nayanakarapuṭehi rūpasāraṃ nipīya
::

::gathalast
Samitaratipipāsā sā kisāgotamī thī; ()
::

::hangnum
45\. {pb:O:0.0240}
::

::gatha1
Jitamanasijarūpaṃ īdisaṃ yesamatthi
::

::gatha2
Tanujaratanamaddhā nibbutā sā’pi mātā,
::

::gatha3
Pitujagatipatī so nibbuto sītibhūto
::

::gathalast
Nijapiyabhariyā’pi nibbutā’tye’vamāha; ()
::

::hangnum
46\.
::

::gatha1
Hadayagatakilese nibbute vūpasante
::

::gatha2
Yatipatiriva diṭṭho nibbuto so’hamasmi,
::

::gatha3
Iti varamati sutvā tāya gāthaṃ sugītaṃ
::

::gathalast
Vividhanayavibhattaṃ tappadatthaṃ avedi; ()
::

::hangnum
47\.
::

::gatha1
Ahamitipadamassā nibbutiṃ sāvito’smi
::

::gatha2
Sumariya garubhatyā tāya lakkhagghamaggaṃ,
::

::gatha3
Dhavalakiraṇabhāraṃ bhāsuraṃ hārihāraṃ
::

::gathalast
Pahiṇiya bhavanaṃ so pāvisi sāvarodho; ()
::

::hangnum
48\. {pb:O:0.0241}
::

::gatha1
Mayamiva varabodhiṃ bujjhamānassa jātu
::

::gatha2
Manasi vupasame’ti tuyhamekādasaggi,
::

::gatha3
Upagamumupasantiṃ vyākarontī’va tāva
::

::gathalast
Aparadisi vinaddhā’nekasañjhāghanālī; ()
::

::hangnum
49\.
::

::gatha1
Atuladhavajachattaṃ dhotamuttāvalīhi
::

::gatha2
Valayitamiva rañño tassa sihāsanasmiṃ,
::

::gatha3
Udayasikharisīse tāvatārāvalīhi
::

::gathalast
Parivutamatisobhaṃ candabimbaṃ bahāsa; ()
::

::hangnum
50\.
::

::gatha1
Ghanataratimirehā’vattharattehi loke
::

::gatha2
Masimalinavilāsaṃ taṅkhaṇe dassayanti,
::

::gatha3
Rajanikarakarehi vipphurattehi phītā
::

::gathalast
Katanavaparikamme’vā’si sā rājadhāni; ()
::

::hangnum
51\. {pb:O:0.0242}
::

::gatha1
Himakarakarabhārakkattarattandhakāra-
::

::gatha2
Galitatimiralekhākāramāvī karonti,
::

::gatha3
Phuṭakumuda vanesu cāsikundāṭavīsu
::

::gathalast
Sumadhura madhumattā bhiṅgamālā pamattā; ()
::

::hangnum
52\.
::

::gatha1
Jitasurapativeso dhammacintāparo so
::

::gatha2
Jalita maṇipadīpālokabhinnandhakāre,
::

::gatha3
Nijasiribhavanasmiṃ hemasīhāsanasmiṃ
::

::gathalast
Nacira mabhinisajjī pañcakāme viratto; ()
::

::hangnum
53\.
::

::gatha1
Sapadi turiyahatthā nīlajimutakesā
::

::gatha2
Kuvalayadalanettā candalekhālalāṭā,
::

::gatha3
Vikacakamalavattā mekhalābhārasoṇī
::

::gathalast
Kucaharaviraḷaṅgī cāruvāmorujaṅghā; ()
::

::hangnum
54\. {pb:O:0.0243}
::

::gatha1
Kumudamudakapolā kuṇḍalolambakaṇṇā
::

::gatha2
Avivaradasanālimālatīdāmalilā,
::

::gatha3
Kanakaratanamālābhāragīvā, bhirāmā,
::

::gathalast
Abhinavavanitāyo naccagītesu chekā; ()
::

::hangnum
55\.
::

::gatha1
Rahadamivapasannaṃ niccalāsinaminaṃ
::

::gatha2
Sumatimupanisinnaṃ saṃvutadvārupetaṃ,
::

::gatha3
Tamabhiratinirāsaṃ buddhabhāvābhilāsaṃ
::

::gathalast
Abhiramayitukāmā otaruṃ raṅgabhūmiṃ; ()
::

::hangnum
56\. {pb:O:0.0244}
::

::gatha1
Maṇimayavasumatyā pādasaṅghaṭṭanena
::

::gatha2
Kanakavakalayaghosaṃ kāci nicchārayantī,
::

::gatha3
Calakisalayalīlā aṅguli cālayanti
::

::gathalast
Anulayamabhinaccuṃ hemavallīvilāsā; ()
::

::hangnum
57\.
::

::gatha1
Narapatimukhabimbaṃka lakkhamāpādayantī
::

::gatha2
Nayanakharasarānaṃ raṅgasaṅgāmabhūmyā,
::

::gatha3
Jitakalaravavāṇī kāci rāmā bhirāmā
::

::gathalast
Savaṇasubhagagītaṃ gāyamānā vibhāsuṃ; ()
::

::hangnum
58\.
::

::gatha1
Jitasuralalanāyokāvi pañcaṅgikāni
::

::gatha2
Tadahani turiyāni vādayuṃ lolapāṅgā,
::

::gatha3
Savaṇamadhuravīṇā bherinādehi tāsaṃ
::

::gathalast
Gaganatala mivā,si pāvuse raṅgabhūmi; ()
::

::hangnum
59\. {pb:O:0.0245}
::

::gatha1
Varamati ramaṇīnaṃ taṃ mahābhūtarūpa-
::

::gatha2
Ppabhavamivavikāraṃ naccamaddakkhi tāsaṃ,
::

::gatha3
Visamabhavakuṭīre rājarogāturānaṃ
::

::gathalast
Asunituriyarāvaṃ gītamaṭṭassaraṃ,va; ()
::

::hangnum
60\.
::

::gatha1
Bhusamanahirato so naccagītesu tāsaṃ
::

::gatha2
Sirisayanavarasmiṃ sīhaseyyaṃ akāsi,
::

::gatha3
Itigahitavihesā laddhaniddāvakāsā
::

::gathalast
Sapadi madanapāsā tā nipajjiṃsunārī; ()
::

::hangnum
61\.
::

::gatha1
Sahakumudiniyā so suttamattappabuddho
::

::gatha2
Nijasirisayanasmiṃ sannisinno rajanyā,
::

::gatha3
Gahitaturiyabhaṇḍe tatthatattho, ttharitvā
::

::gathalast
Yuvatijanamapassi daḷhaniddābhibhūtaṃ; ()
::

::hangnum
62\. {pb:O:0.0246}
::

::gatha1
Anilacalakapo lā kāci lālaṃ gilante
::

::gatha2
Galitabahaḷakhe ḷā kāci khādanti dante,
::

::gatha3
Bhagamapagataco ḷā kāci saṃdassaya nne
::

::gathalast
Khalitavacanamā lā kāci yaṃyaṃ lapante; ()
::

::hangnum
63\.
::

::gatha1
Khipitamapi karontī kāci kāsantikāci
::

::gatha2
Iti pacuravikāraṃ nissirikaṃ asāraṃ,
::

::gatha3
Bhavanamanavasesaṃ tassu, paṭṭhāsi daḷhaṃ
::

::gathalast
Narakuṇapavikiṇṇaṃ āmakāḷāhaṇaṃva; ()
::

::hangnum
64\.
::

::gatha1
Tadahani tibhavaṃ cā,dittagehattayaṃ,va
::

::gatha2
Sumariya vatabho, passaṭṭhamopaddutaṃ bho,
::

::gatha3
Iti paramamudānaṃ kavattayaṃ tabbimutyā
::

::gathalast
Manasi purisasūro sūrabhāvaṃ janesi; ()
::

::hangnum
65\. {pb:O:0.0247}
::

::gatha1
Suratacaturarāmārakkhasivāsabhūte
::

::gatha2
Siribhavanavanasmiṃ mohayantamhi bāle,
::

::gatha3
Alamiti mama vāso handa nikkhamma tamhā
::

::gathalast
Tibhavabhayavimuttiṃ esayissāmahaṃ,ti; ()
::

::hangnum
66\.
::

::gatha1
Upakamiya vimānadvāramummārupante
::

::gatha2
Sayanupari nipannaṃ channamuṭṭhāpayitvā,
::

::gatha3
Tamavadi abhigantuṃ kappayitvaṃ, nayeti
::

::gathalast
Pabalajavabalaggaṃ vājirājaṃ sarājā, ()
::

::hangnum
67\.
::

::gatha1
Gatasati hayasāḷaṃ taṅkhaṇe channamacce
::

::gatha2
Sakapatigamanatthaṃ esamaṃ kappanattho,
::

::gatha3
Agamiti sahajāto katthako vājirājā
::

::gathalast
Akari vipulahesārāvamānandabhāro; ()
::

::hangnum
68\. {pb:O:0.0248}
::

::gatha1
Pavisiya sirigabbhaṃ teladīpujjalantaṃ
::

::gatha2
Ratanakhacitamañce gandhapupphābhikiṇṇe,
::

::gatha3
Dharaṇipatinipannaṃ hemabimbopamānaṃ
::

::gathalast
Nijatanujakumāraṃ passibimbāyasaddhiṃ; ()
::

::hangnum
69\.
::

::gatha1
Yadi ahamapanetvā deviyā hatthapāsaṃ
::

::gatha2
Mama tanujakumāraṃ aṅkamāropayāmi,
::

::gatha3
Vadanajitasarojā rājinī vuṭṭhahitvā
::

::gathalast
Vanamahīgamanaṃ me vāraye dunnivāraṃ; ()
::

::hangnum
70\.
::

::gatha1
Tanujamukhasarojaṃ buddhabhūto samāno
::

::gatha2
Nayanamadhukarānaṃ jātu kāhāmibhāraṃ,
::

::gatha3
Sumariya caraṇaṃ so uddharanto,va meruṃ
::

::gathalast
Avatari bhavanamhā ukkhipitvā pavīro; ()
::

::hangnum
71\. {pb:O:0.0249}
::

::gatha1
Kuvalayadalanettañcandamamhojavattaṃ
::

::gatha2
Madanaratharathaṅgākārasussoṇibhāraṃ,
::

::gatha3
Kathamavatari bimbānāmadeviṃ pahāya
::

::gathalast
Narapati bhavanamhā hemabimbābhirāmaṃ; ()
::

::hangnum
72\.
::

::gatha1
Marakatapaṭimābhaṃ sambhavaṃ sakyavaṃse
::

::gatha2
Samupacitasupuññaṃ lakkhaṇākiṇṇagattaṃ,
::

::gatha3
Pajahiya sukumāraṃ rāhulākhyaṃ kumāraṃ
::

::gathalast
Kathamavatari pādamandamukkhippa dhīro; ()
::

::hangnum
73\.
::

::gatha1
Ripugajamigarājaṃ jambudīpaggarājaṃ
::

::gatha2
Tadahani piturājaṃ puttasokaṇṇavamhi,
::

::gatha3
Kathamamitadayo so niddayo pakkhipitvā
::

::gathalast
Avatari bhavanamhāka uddharitvāna pāde; ()
::

::hangnum
74\. {pb:O:0.0250}
::

::gatha1
Sakalapathavicakkaṃ cakkavāḷāvadhiṃ so
::

::gatha2
Abhivijiya asattho sattame vāsaramhi,
::

::gatha3
Narahari katapuñño cakkavatti ahutvā
::

::gathalast
Kathamavatari tamhā ukkhipitvāna pāde; ()
::

::hangnum
75\.
::

::gatha1
Avatariya vimānā ajja maṃ tārayatvaṃ
::

::gatha2
Tvamapitibhavato)haṃ uttareyya’nti vatvā,
::

::gatha3
Tamabhiruhi janindo vājirājinda’maṭṭhā-
::

::gathalast
Rasaratanapamāṇaṃ dhotasaṅkhāvadātaṃ; ()
::

::hangnum
76\.
::

::gatha1
Pavanaturitavego kanthako vājirājā
::

::gatha2
Yadahani padasaddaṃ cā’pi hesaṃ kareyya,
::

::gatha3
Nanu sakalapuraṃ so yāti ajjhottharitvā
::

::gathalast
Tadahani katasaddaṃ vārayuṃ devatāyo; ()
::

::hangnum
77\. {pb:O:0.0251}
::

::gatha1
Karakamalatalesu devatānimmitesu
::

::gatha2
Panihitapadavāraṃ assa māruyha dhīro,
::

::gatha3
Lahumupagami channaṃ vāladhiṃ gāhayitvā
::

::gathalast
Thirapihitakavāṭadvārapākārupantaṃ; ()
::

::hangnum
78\.
::

::gatha1
Yadi pihitakavāṭugghāṭanaṃ nā’bhavissā
::

::gatha2
Hayavaramapi channāmaccamādāya sohaṃ,
::

::gatha3
Asari purisasiho uppateyyanti aṭṭhā-
::

::gathalast
Rasaratatapamāṇu’ttuṅgapākāracakkaṃ; ()
::

::hangnum
79\.
::

::gatha1
Tathariva hayarājā channanāmo ca mantī
::

::gatha2
Vīriyabalasamaṅgī cīntayuṃ tāvadeva,
::

::gatha3
Vivari tadadhivatthā devatā coditattā
::

::gathalast
Purisadasasatenu’gghāṭiyaṃ dvārabāhaṃ; ()
::

::hangnum
80\. {pb:O:0.0252}
::

::gatha1
Mama visayamasesaṃ esasiddhatthanāmo
::

::gatha2
Abhibhaviya subodhiṃ jātu bujjhissatīti,
::

::gatha3
Atha sumariya māro pāpimā’tīvakuddho
::

::gathalast
Paṭipathamupagañchi nikkhamitvā vimānā; ()
::

::hangnum
81\.
::

::gatha1
Turitamahivajante māraverimhi māro
::

::gatha2
Asitanabhasi ṭhatvā itthamārocayittha,
::

::gatha3
Varapurisa ito kho sattame vāsaramhi
::

::gathalast
Tvamahivijiya lokaṃ hessase cakkavattī; ()
::

::hangnum
82\.
::

::gatha1
Sukhamanubhavamāno cakkavattī bhavitvā
::

::gatha2
Gharamadhivasa cakkaṃ vattayaṃ yāvajīvaṃ,
::

::gatha3
Amitamati tuvaṃ mā nikkhamassū’ti māro
::

::gathalast
Abhigamananisedhaṃ kātumiccānusāsi; ()
::

::hangnum
83\. {pb:O:0.0253}
::

::gatha1
Namuvilapitavācaṃ sotadhātvañjalīhi
::

::gatha2
Savisamiva pibanto taṃ tuvaṃ ko’si pucchi,
::

::gatha3
Pavanapathaṭhito’haṃ issaro devatānaṃ
::

::gathalast
Naravara vasavattī pāpimā’tye’va māha; ()
::

::hangnum
84\.
::

::gatha1
Suranarasaraṇo so nibbhayo dibbacadda-
::

::gatha2
Ratanajananamaddhā mārajānāmaha’nti,
::

::gatha3
Paṭivacanamadāsi mādiso duppasayho
::

::gathalast
Bhavati dasasahassehā’pi tumhādisehi; ()
::

::hangnum
85\.
::

::gatha1
Yadi manasi siyā te kāmadosabbihiṃsā-
::

::gatha2
Pabhutiparivitakko tāvajānāma’hanti,
::

::gatha3
Paṭighaparavaso so kiñciotārapekho
::

::gathalast
Anupadamanubandhi tassa chāyāyatheva; ()
::

::hangnum
86\. {pb:O:0.0254}
::

::gatha1
Punarabhivajatovā’sāḷhiyā puṇṇamāya
::

::gatha2
Kapilapuravibhūtiṃ daṭṭhukāmamhi jāte,
::

::gatha3
Vasumati parivattī dassayi assarañño
::

::gathalast
Puravarabhimukhaṭṭho cetiyaṭṭhānabhumiṃ; ()
::

::hangnum
87\.
::

::gatha1
Sapadi dasasahassicakkavāḷesu devā
::

::gatha2
Tibhuvanasaraṇassā’rakkhaṇe vyāvaṭāsuṃ,
::

::gatha3
Maṇikanakamayehi daṇḍadīpādikehi
::

::gathalast
Animisatanaye’ke maggamālokayiṃsu; ()
::

::hangnum
88\.
::

::gatha1
Surabhikusumadāmolambamānabbitāna-
::

::gatha2
Kanakakalasasetacchattaketuddhajehi,
::

::gatha3
Tadahigamanamaggaṃ devatā’laṅkariṃsu
::

::gathalast
Bhuvanakuharamāsi pupphapūjābhirāmaṃ; ()
::

::hangnum
89\. {pb:O:0.0255}
::

::gatha1
Gaganamasanighosacchantamevaṭṭhasaṭṭhi-
::

::gatha2
Turiyasatasahassāravavipphāramāsi,
::

::gatha3
Mahitasurabhipupphākiṇṇamaggāvatiṇṇo
::

::gathalast
Aturitamabhigantvā yojanantiṃsamattaṃ; ()
::

::hangnum
90\.
::

::gatha1
Vimalasalilapuṇṇaṃ pheṇamālābhikiṇṇaṃ
::

::gatha2
Vikacakamalarājiṃ tuṅgakallolarājiṃ,
::

::gatha3
Sasiratarasamīraṃ vāḷukākiṇṇatiraṃ
::

::gathalast
Samupagami anomānāmagaṅgaṃ savīro; ()
::

::hangnum
91\.
::

::gatha1
Asitamaṇitalābhā channa kā nāmikā’yaṃ
::

::gatha2
Iti varamati pucchi so anomānadīti,
::

::gatha3
Tamavadi yadi tīre ettha’haṃ pabbajeyyaṃ
::

::gathalast
Ativiya saphakhalā me sā anomāsiyā’ti; ()
::

::hangnum
92\. {pb:O:0.0256}
::

::gatha1
Ravikulatilako so paṇhiyā vājirājaṃ
::

::gatha2
Sajavamadadi saññaṃ tāya aṭṭhosabhāya,
::

::gatha3
Suvimalasalilāyā’nomagaṅgāya tīre
::

::gathalast
Taraṇiriva ṭhito’si uppatitvā turaṅgo; ()
::

::hangnum
93\.
::

::gatha1
Sitapulinatalaṭṭho tiṇhadhārā’sihattho
::

::gatha2
Visadamati samoḷiṃ cūḷamādāya daḷhaṃ,
::

::gatha3
Aluni sirasi sesā dvaṅgulā nīlakesā
::

::gathalast
Na tadupari parūḷhā dakkhiṇāvattayiṃsu; ()
::

::hangnum
94\.
::

::gatha1
Abhavi tadanurūpaṃ dāṭhikā massucā’pi
::

::gatha2
Ayamupari sacā’haṃ ṭhātu buddho bhaveyyaṃ,
::

::gatha3
Nabhasi khipi sikhaṃ taṃ iccadhiṭṭhāya dhīro
::

::gathalast
Paribhaviya ṭhitā sā meghamālāvilāsaṃ; ()
::

::hangnum
95\. {pb:O:0.0257}
::

::gatha1
Sapadi surapuramhā devarājābhi’gantvā
::

::gatha2
Tamabhihariya cūḷaṃ cāricaṅgoṭakena,
::

::gatha3
Ratanamayamuḷāraṃ cetiyaṃ māpayittha
::

::gathalast
Suragaṇamahanīyaṃ tatra cūḷāmaṇinti; ()
::

::hangnum
96\.
::

::gatha1
Vidhirabhavi sahāyo yo ghaṭikāranāmo
::

::gatha2
Adadi samaṇakappaṃka so kaparikkhāramassa,
::

::gatha3
Gahitasamaṇaveso pubbabuddhā’va nātho
::

::gathalast
Nabhasi khipi nivatthaṃ sāṭakaṃ saṃharitvā; ()
::

::hangnum
97\.
::

::gatha1
Tamabhihariya dussaṃ pakkhipitvā samugge
::

::gatha2
Ratanamayamatulyaṃ yojanadvādasuccaṃ,
::

::gatha3
Akari parahitatthaṃ brahmalokeka vidhātā
::

::gathalast
Makuṭamaṇimaricīcumbiyaṃ cetiyaṃso; ()
::

::hangnum
98\. {pb:O:0.0258}
::

::gatha1
Pitunarapatino tvaṃ bhusaṇādīni datvā
::

::gatha2
Iti mama vacanenā’rogyamārocayassu,
::

::gatha3
Sacivamanupalabbhā’ dāni pabbajjituṃ te
::

::gathalast
Pahiṇi hayasahāyaṃ ovaditvāna channaṃ; ()
::

::hangnum
99\.
::

::gatha1
Paṭipathamavatiṇṇo gantukāmo saraṭṭhaṃ
::

::gatha2
Dharaṇipativiyogā sokanibbiddhagatto,
::

::gatha3
Turagapati cavitvā kanthako devaputto
::

::gathalast
Bhavi kanakavimāne taṅkhaṇetāvatiṃse; ()
::

::hangnum
100\.
::

::gatha1
Sakalavanasurānaṃ añjalimañjarihi
::

::gatha2
Mahitañcaraṇapīṭho yena pabbajjito so,
::

::gatha3
Tadavasarianomānāmanajjā samīpe
::

::gathalast
Vanamanupiyanāmaṃ ambarukkhābhirāmaṃ; ()
::

::hangnum
101\. {pb:O:0.0259}
::

::gatha1
So nikkhamma abhinnakhattiyakulā nekkhamma dhammālayo
::

::gatha2
Bhogakkhandhamuḷāracakkaratanaṃ uccārabhāraṃ viya,
::

::gatha3
Ohāyā’nupiyambanāmavipine sattāhamajjhāvasaṃ
::

::gathalast
Pabbajjāpaṭilābhasambhavasukhaṃ vedesi buddhaṅkuro; ()
::

Iti medhānandābhidhānena yatinā viracite sakala kavijana hadayānanda dānanidāne jinavaṃsadīpe avidūre nidāne mahābhinikkhamana pavattiparidīpo dasamo saggo.

::hangnum
1\. {pb:O:0.0260}
::

::gatha1
Mandānileritatarusaṇḍamaṇḍite
::

::gatha2
Tasmiṃ tapovanagahaṇe tapodhano,
::

::gatha3
Bhutvā (pabhāvati) vanadevatā yathā
::

::gathalast
Dibbaṃ sukhaṃ sukhamanagāriyaṃ tato; ()
::

::hangnum
2\.
::

::gatha1
Yo seniyo narapati māgadho tadā
::

::gatha2
Yasmiṃ pure vasati puraṅgabhāsure,
::

::gatha3
Rājaggahaṃ tamahipavesanatthiko
::

::gathalast
Addhānamosari samatiṃsayojanaṃ; ()
::

::hangnum
3\.
::

::gatha1
Cakkaṅkitassiricāraṇo susaññamo
::

::gatha2
Dīghañjasaṃ vasi tadahena khepayaṃ,
::

::gatha3
Rājaggahaṃ kapuravaramindirālayaṃ
::

::gathalast
Sampāvisi jitagajarājagāmi so; ()
::

::hangnum
4\. {pb:O:0.0261}
::

::gatha1
Indāsudhāvalivalayikato mahā-
::

::gatha2
Maggamhi jaṅgammaṇipabbatoriva,
::

::gatha3
Khattiṃsalakkhaṇasamalaṅkato mahā-
::

::gathalast
Vīro taponidhi yugamattadassano; ()
::

::hangnum
5\.
::

::gatha1
Bodhāpayaṃ budhajanamānasambuje
::

::gatha2
Avhāpayaṃ pathikajana’kkhipakkhino,
::

::gatha3
Vimhāpayaṃ nijasiriyā sadevake
::

::gathalast
Tasmiṃ pure cari sapadānacārikaṃ; ()
::

::hangnum
6\.
::

::gatha1
Piṇḍāya gacchatisati rūpadassana-
::

::gatha2
Pabyāvaṭā’khilajanatāya gotame,
::

::gatha3
Saṅghobhitā’suramisarehi sā puri
::

::gathalast
Patte yatheva’surapuri purindade; ()
::

::hangnum
7\. {pb:O:0.0262}
::

::gatha1
Khattiṃsalakkhaṇasuracāpabhāsure
::

::gatha2
Rūpambare varapurisassa gacchato,
::

::gatha3
Lokassa locanasakuṇāvalitadā
::

::gathalast
Antaṃ napāpuṇi parisaṅkamantīpi; ()
::

::hangnum
8\.
::

::gatha1
Mañjīrapiñjarakara kandharāmaṇi-
::

::gatha2
Keyūrabhāsuracaraṇā sirimato,
::

::gatha3
Sīmantinī paramasiriṃ vipassituṃ
::

::gathalast
Dhāviṃsu nijjitakalahaṃsakāminī; ()
::

::hangnum
9\.
::

::gatha1
Nārijanā mahitumivā’bhigacchato
::

::gatha2
Rūpindirāya’ nimisalocanuppale,
::

::gatha3
Dhammillavellitabhujacampakāvalī
::

::gathalast
Dhāviṃsu pīvarakucahārapīḷitā; ()
::

::hangnum
10\. {pb:O:0.0263}
::

::gatha1
Nissāsinī samajalabinducumbita-
::

::gatha2
Vattambujā sithilitakāsikambarā,
::

::gatha3
Kācitthiyo samaṇamudikkhituṃ pathe
::

::gathalast
Dhāvantiyo kimupatisaṅkiyā’bhavuṃ; ()
::

::hangnum
11\.
::

::gatha1
Ugghāṭitā’sitamaṇisihapañjarā
::

::gatha2
Rāmāpasāritavadanambujāka vasiṃ,
::

::gatha3
Daṭṭhuṃ pabhujanabhavanesu taṅkhaṇe
::

::gathalast
Mandākinisarasivilāsamāharuṃ; ()
::

::hangnum
12\.
::

::gatha1
Ucchaṅgatopatitasutā’bhirūpino
::

::gatha2
Rūpappalamhitahadayāka pūrīvadhū,
::

::gatha3
Passantiyo pathikajanassahatthage
::

::gathalast
Nākaṃsu kiṃ adhikaraṇā’dhiropaṇaṃ; ()
::

::hangnum
13\. {pb:O:0.0264}
::

::gatha1
Eke janā yatipatirūpadassana-
::

::gatha2
Kotuhaḷā sakapaṭibhānamabravuṃ,
::

::gatha3
Sīmantinī manakumudāni bodhayaṃ
::

::gathalast
Patto’tya’yaṃ pakatinisāpatīnukho; ()
::

::hangnum
14\.
::

::gatha1
Sutvāna taṃ sakalakalāntaropagaṃ
::

::gatha2
Bimbaṃ tadaṅkitahariṇaṅkamambare,
::

::gatha3
Tumhe napassatha himaraṃsino iti
::

::gathalast
Gabbābhijappitavacanā’parejanā; ()
::

::hangnum
15\.
::

::gatha1
Accherapaṅkajavisarāni cintiya
::

::gatha2
Sañcumbituṃ puralalanānana’mbuje;
::

::gatha3
Verocano idhupagamā virūpimā
::

::gathalast
Iccabravuṃ punaranisammakārino; ()
::

::hangnum
16\.
::

::gatha1
Sutvāna taṃ gaganatalaṅgane’dhunā
::

::gatha2
Verocanassa’bhicarato napassatha,
::

::gatha3
Caṇḍātapaṃ thiraparivesamambuja-
::

::gathalast
Pāṇinti gajjitavacanā’parejanā; ()
::

::hangnum
17\. {pb:O:0.0265}
::

::gatha1
Uttuṅgamandiramaṇicandikātale
::

::gatha2
Dibbaccharānibharamaṇihi vañcito,
::

::gatha3
Eyā’marāvatinagariti cintiya
::

::gathalast
Sakko care nanu sakavādamapakpayuṃ; ()
::

::hangnum
18\.
::

::gatha1
Sakkassa dānavavijayā’bhilāsino
::

::gatha2
Pāṇimhi dissati vajirāyudhaṃ kharaṃ,
::

::gatha3
Saṃvijjare dasasatalocanāni’pi
::

::gathalast
Notādiso ayamiti tabbipakkhino; ()
::

::hangnum
19\.
::

::gatha1
Yā sālavatya’dhivacanā’bhirūpinī
::

::gatha2
Sañcodito jitagirijāya tāya ho,
::

::gatha3
Kelāsapabbatanibhapaṇḍavācala-
::

::gathalast
Ñattaṃ vajaṃ ayamitiissaro’bravuṃ; ()
::

::hangnum
20\. {pb:O:0.0266}
::

::gatha1
Tumhe napassatha paramissarassa kiṃ
::

::gatha2
Naggattanaṃ pasusayano’pavesanaṃ,
::

::gatha3
Pāṇiṃ kapālakamadhikakkhimaṇḍalaṃ
::

::gathalast
Itthaṃ paveditavacanā’parejanā; ()
::

::hangnum
21\.
::

::gatha1
Esā’valambitapurakhīranīradhiṃ
::

::gatha2
Lakkhiṃ samekkhiya nijalakkhisaṃsayo,
::

::gatha3
Pītambaraṃ paridahiya’ñjase caraṃ
::

::gathalast
Nārāyano iti matimappayuṃ sakaṃ; ()
::

::hangnum
22\.
::

::gatha1
Nārāyano kuvalayanīlaviggaho
::

::gatha2
Kopantaro’ragasayanindirādhano,
::

::gatha3
Cakkāyudho’llasitakaro’tivāmano
::

::gathalast
Tabbādamaddanacature’tare janā; ()
::

::hangnum
23\. {pb:O:0.0267}
::

::gatha1
Vedattayaṃ vibudhajanānamānane
::

::gatha2
Sva’jjhāyataṃ vasatinukho sarassatī,
::

::gatha3
Sañjātasaṃsaya jaṭito pitāmaho
::

::gathalast
Tassāgavesanapasuto’tyu’dīrayuṃ; ()
::

::hangnum
24\.
::

::gatha1
Sutvāna taṃ sarasijayonino sadā
::

::gatha2
Pāṇimhi vijjati varamattapotthakaṃ,
::

::gatha3
Cattāricānanapadumāni dissare
::

::gathalast
Gacchaṃ ayaṃpana puriso natādiso; ()
::

::hangnum
25\.
::

::gatha1
Suddhodanavhayavasudhādhipa’trajo
::

::gatha2
Buddho bhavissati iti vedakovidā,
::

::gatha3
Koṇḍaññabhusurapamukhā dvijā tadā
::

::gathalast
Pabyākaruṃ tanu bahubhāsaṇena kiṃ; ()
::

::hangnum
26\. {pb:O:0.0268}
::

::gatha1
Ukkaṇṭhito sakabhavanā mahāmatī
::

::gatha2
Nikkhamma sattamadivasoti vissuto,
::

::gatha3
Āpāthagaṃ nijasavaṇañjalihi bho
::

::gathalast
Taṃ byappathaṃ napivatha kiṃ yathāmataṃ; ()
::

::hangnum
27\.
::

::gatha1
Vedāgataṃ varapurisaṅgalakkhaṇaṃ
::

::gatha2
Dehamhi vijjati samaṇassa gacchato,
::

::gatha3
Andhā’va bho apagatarūpadassanā
::

::gathalast
Tumhe’pi kiṃ talahatha rūpadassanaṃ; ()
::

::hangnum
28\.
::

::gatha1
Nikkhamma chaḍḍitavibhavo mahākulā
::

::gatha2
Suddhāsayo sugahiya pattacīvaraṃ,
::

::gatha3
Pabbajjiyā’nahiramito bhavattaye
::

::gathalast
Atthācaraṃ anugharamañjase’dhunā; ()
::

::hangnum
29\. {pb:O:0.0269}
::

::gatha1
Suddhodanāvanipatino varoraso
::

::gatha2
Eso samujjalasatapuññalakkhaṇo,
::

::gatha3
Vyāpārito kusalabalena bodhiyā
::

::gathalast
Hote’va gotamasamaṇo nasaṃsayo; ()
::

::hangnum
30\.
::

::gatha1
Disvā tapodhanamahiyantamañjase
::

::gatha2
Ye mānavā sakasakavādamappayuṃ,
::

::gatha3
Tabbādabandhanaviniveṭhanā paraṃ
::

::gathalast
Iccāhu paṇḍitapurisā yathāvato; ()
::

::hangnum
31\.
::

::gatha1
Dutā tadā surasi samappitañjalī
::

::gatha2
Rañño tamacchariyapavattimāharuṃ,
::

::gatha3
Addakkhi bhupati caramānamañjase
::

::gathalast
Piṇḍāya’thabbivariya sihapañjaraṃ; ()
::

::hangnum
32\.
::

::gatha1
Nā go siyā paṭhaminimujjanaṃ ka re
::

::gatha2
Yakkho siyā sahayamadassanaṃ ka re,
::

::gatha3
De vo siyā gaganatalaṅgaṇañca re
::

::gathalast
Poso siyā yadi paṭiladdhamāha re; ()
::

::hangnum
33\. {pb:O:0.0270}
::

::gatha1
Dūtenu’sāsiya magadhādhipo iti
::

::gatha2
Vīmaṃsituṃ pakatimanaṅgahaṅgino,
::

::gatha3
Pāhesi te padamanugammu’pāgamuṃ
::

::gathalast
Saddhiṃ mahāsamaṇavarena paṇḍavaṃ; ()
::

::hangnum
34\.
::

::gatha1
Vikkhālayaṃ mukhakamalaṃ kule kule
::

::gatha2
Bhikkhāṭanena’ bhihaṭamissabhojanaṃ,
::

::gatha3
Laddhā jigucchiya vasi paṇḍavācala-
::

::gathalast
Cchāyāya mārabhi sunisajja bhuñjituṃ; ()
::

::hangnum
35\.
::

::gatha1
Bhattamhī kukkuravamathūpame muhuṃ
::

::gatha2
Antodaraṃ pavisati dhīmato sati,
::

::gatha3
Antāni bāhirakaraṇāni’vā’bhavuṃ
::

::gathalast
Taṃkho sahī vasisanisampajaññavā; ()
::

::hangnum
36\. {pb:O:0.0271}
::

::gatha1
Pabbajjitaṃ sugahitapattacīvaraṃ
::

::gatha2
Disvā ratiṃ pajahiya rājabhojane,
::

::gatha3
Siddhattha no tvamabhigamittha attanā
::

::gathalast
Attānamovadiya pabhuñji bhojanaṃ; ()
::

::hangnum
37\.
::

::gatha1
Dūtehi coditahadayo dayādhano
::

::gatha2
So māgadho narapati tena pāvisi,
::

::gatha3
Yenā’si paṇḍavagiri bhadravāhanaṃ
::

::gathalast
Āruyha dassanarasaghedhalocano; ()
::

::hangnum
38\.
::

::gatha1
Aññāya sākiyakulasambhavaṃ vasiṃ
::

::gatha2
Rājā pasidiya ariye’riyāpathe,
::

::gatha3
Mā kāhase sakha iti dukkaraṃ kharaṃ
::

::gathalast
Rajjena taṃnarapavaraṃ pavārayi; ()
::

::hangnum
39\. {pb:O:0.0272}
::

::gatha1
Rajjena kiṃ tava caturaṇṇavāvadhiṃ
::

::gatha2
Rajjaṃ nijaṃ pajahiya āgatassa me,
::

::gatha3
Bodhiṃ pabujjhiya paṭhamaṃ tathāsati
::

::gathalast
Āgacchataṃ mama vijitantya’voca naṃ; ()
::

::hangnum
40\.
::

::gatha1
Datvā paṭissavamatha bhumibhattuno
::

::gatha2
Lokassa locanamaṇitoraṇākule,
::

::gatha3
Dīghañjase vasi ṭhapitaṅghipaṅkajo
::

::gathalast
Āḷārākaṃ isipavaraṃ upāvisi; ()
::

::hangnum
41\.
::

::gatha1
Patvāna kiṃ kusalagavesi so vasi
::

::gatha2
Āḷārakaṃ virajamuḷārajhāyinaṃ,
::

::gatha3
Icchāmahanti’si tava santike’dhunā
::

::gathalast
Dhammaṃ samācaritumidhāgato bruvi; ()
::

::hangnum
42\. {pb:O:0.0273}
::

::gatha1
Sutvāna taṃ tatiyamarūpikaṃ vasi
::

::gatha2
Jhānaṃ viyākari paṭiladdhamattanā,
::

::gatha3
Khippaṃ taponidhipaguṇaṃ akāsi taṃ
::

::gathalast
Dhammaṃ sakācariyanayā’valambiya; ()
::

::hangnum
43\.
::

::gatha1
Nā’yaṃ vasi tanutarasaddhayā mamaṃ
::

::gatha2
Dhammaṃ sayaṃ samadhigataṃ viyākare,
::

::gatha3
Gosāmiko yathariva pañcagorasaṃ
::

::gathalast
Addhāphalaṃ anubhavatīti tintiya; ()
::

::hangnum
44\.
::

::gatha1
Kālāma dve adhigatajhānasambhavaṃ
::

::gatha2
Tvaṃ yāvatāsukha manubhosi maṃ vada,
::

::gatha3
Puṭṭhassa tassi’ti nacakiñci bhāviyaṃ
::

::gathalast
Ākiñcanaṃ avaca akiñcanālayo; ()
::

::hangnum
45\. {pb:O:0.0274}
::

::gatha1
Saṃvijjare mamapaki imassi’ve’sino
::

::gatha2
Saddhāsatīvīriyasamādhibuddhiyo,
::

::gatha3
Evaṃ vitakkiya naciraṃ katussaho
::

::gathalast
Jhānaṃ labhī tatīyamarūpikaṃ vasī;
::

::hangnum
46\.
::

::gatha1
Yaṃ kho tuvaṃ viharasi jhātamapakpito
::

::gatha2
Sampajja sampati viharāmahanti taṃ,
::

::gatha3
Āḷāri’si varapurisena sāvito
::

::gathalast
Lābhā’vusotyavaca suladdhamāvuso;
::

::hangnum
47\.
::

::gatha1
Jānāmi pāvacanamahaṃ yathā tuvaṃ
::

::gatha2
Jānāsi pāvacanamahaṃ yathā tuvaṃ,
::

::gatha3
Tvaṃ tādiso ahamapi yādiso bhave
::

::gathalast
Tvaṃ yādiso ahamapaki tādiso bhave;
::

::hangnum
48\. {pb:O:0.0275}
::

::gatha1
Ehā’vuso samaṇa mayaṃ ubho janā
::

::gatha2
Kāhāmi’to pariharaṇaṃ gaṇassi’daṃ,
::

::gatha3
Vatvāna ācariyasamānako sakaṃ
::

::gathalast
Sissaṃ akā tamasamamattanā samaṃ; ()
::

::hangnum
49\.
::

::gatha1
Dhammopya’yaṃ nabhavati nibbidāya vā
::

::gatha2
Bodhāyavā navupasamāya kevalaṃ,
::

::gatha3
Āruppabhumiyamupapattiyā siyā
::

::gathalast
Iccānalaṅkariya tato apakkami; ()
::

::hangnum
50\.
::

::gatha1
Kālamato uparivisesamuddako
::

::gatha2
Jaññā’tya’yaṃ sumariya rāmaputtako,
::

::gatha3
Patvā’ssamaṃ samadhigataṃ tvayā’pa’haṃ
::

::gathalast
Dhammaṃ samācaritumidhāgato’bruvi; ()
::

::hangnum
51\. {pb:O:0.0276}
::

::gatha1
Ñatvā sakācariyamatañhi buddhimā
::

::gatha2
Dhammañcare mama samayo ca tādiso,
::

::gatha3
Vatve’vamuddakavasi khippamattano
::

::gathalast
Sikkhesi pāvacanapathe tapodhanaṃ; ()
::

::hangnum
52\.
::

::gatha1
Saddhāya maṃ sakasamayā’nusāsako
::

::gatha2
Addhā samādhijaphalamāhare’tya’yaṃ,
::

::gatha3
Cintāparo varapuriso arūpikaṃ
::

::gathalast
Jhānaṃ valañjasi katamantya’pucchi naṃ; ()
::

::hangnum
53\.
::

::gatha1
Sutvā tamuddakavasi santamānaso
::

::gatha2
Santaṃhi’daṃ paramamidanti bhāviyaṃ,
::

::gatha3
Sāmaṃ valañjanakamarūpabhumikaṃ
::

::gathalast
Jhānaṃ catutthakamavikampamāharī; ()
::

::hangnum
54\. {pb:O:0.0277}
::

::gatha1
Saṃvijjare mamapi manoniketane
::

::gatha2
Saddhādisagguṇaratanāni’massi’va,
::

::gatha3
Evaṃsaraṃ naciramarūpikaṃ vasi
::

::gathalast
Jhānaṃ labhī vīriyabalenavā’ntamaṃ; ()
::

::hangnum
55\.
::

::gatha1
Laddhaṃ tayā yamadhigatanti tammayā
::

::gatha2
Ārocite samaṇa vare’sipuṅgavo,
::

::gatha3
Amhe gaṇaṃ supariharāmu’bho’timaṃ
::

::gathalast
Vatvā tamācariyadhurena mānayi; ()
::

::hangnum
56\.
::

::gatha1
Nā’yaṃ patho bhavaparimuttiyā siyā
::

::gatha2
Addhābhave mamapaki bhavaggapattiyā,
::

::gatha3
Evaṃ vavatthitahadayo mahādayo
::

::gathalast
Nibbijjaso tadapagato’nalaṃiti; ()
::

::hangnum
57\. {pb:O:0.0278}
::

::gatha1
Mokkhesako jitavaravāraṇakkamo
::

::gatha2
Ekocaraṃ vasi magadhesu cārikaṃ,
::

::gatha3
Senānivissunnigamo yahiṃsiyā
::

::gathalast
Taṃ tāpasālayamuruvelamosari; ()
::

::hangnum
58\.
::

::gatha1
Addakkhi so hariṇavihaṅgamākulaṃ
::

::gatha2
Mandānileritatarusaṇḍamaṇḍitaṃ,
::

::gatha3
Nerañjarāsalilapavāhasitalaṃ
::

::gathalast
Pāsādikaṃ paramatapovanaṃ tahiṃ; ()
::

::hangnum
59\.
::

::gatha1
Antojaṭaṃ jaṭilajaṭā’livumbita-
::

::gatha2
Pādambujo vijaṭayituṃ ghaṭaṃ vasī,
::

::gatha3
Attāhitāpanapaṭipattiyā tahiṃ
::

::gathalast
Vijjādhare jaṭilavare pasādayī; ()
::

{para:60} 60\. {pb:O:0.0279} Sañcārito janapadacārikaṃ tadā

Patvā tapovanamatha pañcavaggiyā,

Bhikkhu mahāpurisamupaṭṭhahiṃsu taṃ

Āraddhadukkarakiriyaṃ yathābalaṃ. ()

{para:61} 61\. Dhīro’tidukkarapaṭipattipūrako

Dantāni vīsatidasanehi vīsati,

Tāluṃ nirumhiya rasanāya cetasā

Cittaṃ nipīḷayi paritāpayi tahiṃ. ()

{para:62} 62\. Paggayha muddhani balavā’tidubbalaṃ

::gatha2
Nipphīḷaye yathariva dhīmato tathā,
::

::gatha3
Attāhitāpanapasutassa paggharuṃ
::

::gathalast
Kacchādinā’dhīkatarasedabindavo; ()
::

{para:63} 63\. {pb:O:0.0280} Maggobhavatya’yamiti bodhisiddhiyā

::gatha2
Appāṇakaṃ paṭipada mācaraṃ ciraṃ,
::

::gatha3
Vāsaṃ akā vasi mukhato ca nāsato
::

::gathalast
Assāsamappaṭipaṭimo’parundhiya; ()
::

::hangnum
64\.
::

::gatha1
Ruddhesu tesva’ pihitasotarandhato
::

::gatha2
Vāto’bhinikkhami adhimattanissano,
::

::gatha3
Kammāragaggarimukhato ravo bhusaṃ
::

::gathalast
Niggacchate abhidhamanena seyyathā; ()
::

::hangnum
65\.
::

::gatha1
Yāvedanā kharasikharena jāyare
::

::gatha2
Sīsassa vijjhanasamaye sukhatthino,
::

::gatha3
Evaṃ tadā kaṭhinasirorujā’bhavuṃ
::

::gathalast
Ruddhānilassa hi mukhakaṇṇanāsato; ()
::

::hangnum
66\. {pb:O:0.0281}
::

::gatha1
Vātābhighātanasamaye sudhimato
::

::gatha2
Sīse’bhavuṃ punarapisisavedanā,
::

::gatha3
Daḷhena yo sirasi varattakena yaṃ
::

::gathalast
Daḷhaṃ dade yathariva sisaveṭhanaṃ; ()
::

::hangnum
67\.
::

::gatha1
Sammā nirumhitamukhakaṇṇanāsato
::

::gatha2
Dhīro samīraṇamuparundhicu’ttariṃ,
::

::gatha3
Gabbhantaraṃ kharataravedanā’turaṃ
::

::gathalast
Vātā’bhimanthiya parikantayuṃ tato; ()
::

::hangnum
68\.
::

::gatha1
Goghātako caturataro vikattaye
::

::gatha2
Kucchiṃ gavaṃ tikhiṇavikantanena ce,
::

::gatha3
Ruddhātileha’nariyamaggagāmino
::

::gathalast
Jātā tathā kharatara kucchivedanā; ()
::

::hangnum
69\. {pb:O:0.0282}
::

::gatha1
Appānakaṃ punarapi jhānamācaraṃ
::

::gatha2
Vīro samīraṇa muparundhi sabbathā,
::

::gatha3
Cīntubbhavaṃ sakamukhakaṇṇanāsagaṃ
::

::gathalast
Tenā’si kāyikadaratho dhitīmato; ()
::

::hangnum
70\.
::

::gatha1
Daḷhaṃ ubho carapurisā mahabbalā
::

::gatha2
Bāhāsu gaṇhiya purisaṃ’tidubbalaṃ,
::

::gatha3
Aṅgārakāsuyamahitāpayantice
::

::gathalast
So tādisiṃ anubhavi dukkhavedanaṃ; ()
::

::hangnum
71\.
::

::gatha1
Khittaṃ kaliṅgaramivakāvidevatā
::

::gatha2
Ruddhānilubbhavakharavedanāturaṃ,
::

::gatha3
Vīraṃ vilokiya patitaṃ tapovane
::

::gathalast
Pabyākaruṃka varapuriso mato iti; ()
::

::hangnum
72\. {pb:O:0.0283}
::

::gatha1
Kālaṃkarotya’yamiti kāci devatā
::

::gatha2
Nocāhukiṃ taditara devatā vataṃ,
::

::gatha3
Asse’va gotamasamaṇassa mārisā
::

::gathalast
Ārocayuṃ viharaṇamīdisaṃiti; ()
::

::hangnum
73\.
::

::gatha1
Yaṃnūna’haṃ paṭipadaheyyamāyatiṃ
::

::gatha2
Āhārayāpanaharaṇāya sabbaso,
::

::gatha3
Evaṃ sacintayi karuṇāya coditā
::

::gathalast
Tā devatā tuvaṭumupecca gotamaṃ; ()
::

::hangnum
74\.
::

::gatha1
Ārocayuṃ yadipana niccabhojano-
::

::gatha2
Pacchedanaṃ samaṇatuvaṃ karissasi,
::

::gatha3
Kāhāma te mayamitilomakupato
::

::gathalast
Dibbojamokiriya sariratappaṇaṃ; ()
::

::hangnum
75\.
::

::gatha1
Ghāsassachedanavīriyaṃ karomi ce
::

::gatha2
Yāpenti tā madhura sudhārasena maṃ,
::

::gatha3
Tenā’bhiyāpanavidhimicchato sato
::

::gathalast
Taṃkhotapaṃ nabhavati kiṃ musā mamaṃ; ()
::

::hangnum
76\. {pb:O:0.0284}
::

::gatha1
Nālanti so kuhanavasena devatā-
::

::gatha2
Vimhāpaneti’ha nijadehatappaṇaṃ,
::

::gatha3
Evaṃ anussariya’nuvāsaraṃ vasī
::

::gathalast
Āhāramāhari virasaṃ parittakaṃ; ()
::

::hangnum
77\.
::

::gatha1
Svācelako vicarikarāpalekhaṇo
::

::gatha2
Ācāramuttya’bhavi nacehitiṭṭhiko,
::

::gatha3
Uddissakaṃ abhihaṭakaṃ nimantanaṃ
::

::gathalast
Nāsādayi piṭakakalopikumbhikaṃ; ()
::

::hangnum
78\. {pb:O:0.0285}
::

::gatha1
So daṇḍamuggaramusale’ḷakantaraṃ
::

::gatha2
Pāyantigabbhinipanitīhi cā’haṭaṃ,
::

::gatha3
Sāmakkhikāvisaya muhinnamekikaṃ
::

::gathalast
Saṅkittinodanamapi nābhisādayī; ()
::

::hangnum
79\.
::

::gatha1
Sovīrakaṃ napivi suraṃ namerayaṃ
::

::gatha2
Sukkhāmakaṃ yadapi tikovisuddhikaṃ,
::

::gatha3
So macchamaṃsakavikatiṃ paṭikkhipi
::

::gathalast
Appekadā tapasi nirāmagandhiko; ()
::

::hangnum
80\. {pb:O:0.0286}
::

::gatha1
So sattatoppabhuti kamena hāpayaṃ
::

::gatha2
Yāvekamāhari kabalaṃ balatthiko,
::

::gatha3
So sattatoppabhuti kamena hāpayaṃ
::

::gathalast
Ekaṃ kulaṃ upagami yāva bhikkhituṃ; () (Yamakabandhanaṃ)
::

::hangnum
81\.
::

::gatha1
Ekāya dīhipi ticatūhi pañcahi
::

::gatha2
Dinnaṃ paṭiggahi chahi dattisattahi,
::

::gatha3
Ekāhikappabhutikamaddhamāsikaṃ
::

::gathalast
Mūlaṃ sayaṃ patitaphalaṃ pabhuñji so; ()
::

::hangnum
82\.
::

::gatha1
Sāmākataṇḍulamathasākamaddakaṃ
::

::gatha2
Nīvārakuṇḍakahaṭadaddulādikaṃ,
::

::gatha3
Piññākagomayatiṇa jhāmakodanaṃ
::

::gathalast
Vīro mahāvikaṭamapānubhuñji so; ()
::

::hangnum
83\. {pb:O:0.0287}
::

::gatha1
Thokaṃ pivi pakasatamitaṃ hareṇuka-
::

::gatha2
Yūsaṃ tathā canaka kulatthamuggajaṃ,
::

::gatha3
So appabhojanaparamo sajīvitaṃ
::

::gathalast
Ekena yāpayi tilataṇḍulena’pi; ()
::

::hangnum
84\.
::

::gatha1
Sāṇammasāṇa?Jina’jinakkhipacchava-
::

::gatha2
Dussaṃ tirīṭakakusavākacīrakaṃ,
::

::gatha3
So kesakambalamapivāḷakambala
::

::gathalast
Moḷukapakkhikaphalakānya’dhārayi; ()
::

::hangnum
85\. {pb:O:0.0288}
::

::gatha1
Dubbaṇṇanattakamayamaggapuggalo
::

::gatha2
Appekadā paridahi paṃsukūlakaṃ,
::

::gatha3
Attantapovaraṇa parāyaṇo bhavi
::

::gathalast
So massukuntalatanulomalocako; ()
::

::hangnum
86\.
::

::gatha1
Ubbhaṭṭhako’bhavi parivajjitāsano
::

::gatha2
Ukkaṭṭhamukkuṭikavataṃ adhiṭṭhahī,
::

::gatha3
Uddhaggakaṇṭakavīsame apassaye
::

::gathalast
Seyyaṃ akā tadupariṭhānacaṅkamaṃ; ()
::

::hangnum
87\.
::

::gatha1
So sāyatatiyakamudakāvarohaṇa-
::

::gatha2
Yutto pavāhayitumaghaṃ samussa hī,
::

::gatha3
Ātāpayaṃ iti paritāpayaṃ sakaṃ
::

::gathalast
Dehaṃ ciraṃ parihari pāpabhīruko; ()
::

::hangnum
88\. {pb:O:0.0289}
::

::gatha1
Yo nekahāyanagaṇiko’tthi’tinduka-
::

::gatha2
Rukkhassa kho papaṭikajātakhāṇuko,
::

::gatha3
Evaṃ tathā papaṭikajātamattano
::

::gathalast
Gattañca sannivitarajomalaṃ bhavi; ()
::

::hangnum
89\.
::

::gatha1
Sovā paro natu parivajjayī rajo-
::

::gatha2
Jallāni kajjalamalināni pāṇinā,
::

::gatha3
Dehaṃ subhojanajahanena jajjaraṃ
::

::gathalast
Telaṃ vilepiya rajasā’bhithūlayī; ()
::

::hangnum
90\.
::

::gatha1
So dve’kapassayikavataṃ papūrayī
::

::gatha2
Āpānako’ bhavi phalake’pi thaṇḍile,
::

::gatha3
Seyyaṃ akāka vihari vivekakāmavā
::

::gathalast
Ajjhogahaṃ adutiyako mahāvanaṃ; ()
::

::hangnum
91\. {pb:O:0.0290}
::

::gatha1
Pāṇe ime visamagate’tikhuddake
::

::gatha2
Nā’haṃ vadhissamiti paṭicca’nuddayaṃ,
::

::gatha3
Ussāvamaddanahirabhīrutāya so
::

::gathalast
Nātho abhikkami ca sato paṭikkami; ()
::

::hangnum
92\.
::

::gatha1
Ninnatthalā vanagahanā vanāsayo
::

::gatha2
Ninnatthalaṃ vanagahanaṃ migo yathā,
::

::gatha3
Hīto vipassiya vipinopage jane
::

::gathalast
Tāsābhibhū papanati evamevakho; ()
::

::hangnum
93\.
::

::gatha1
Disvāna luddakavanakammikādayo
::

::gatha2
Gopālake tiṇanaḷakaṭṭhahārake,
::

::gatha3
Mācaddasaṃ ahamapi tetya’yaṃjano
::

::gathalast
Mā maṃ vipassatu samadhiṭṭhahaṃ vataṃ; ()
::

::hangnum
94\.
::

::gatha1
Ekovasaṅgaṇikavihārabhītiyā
::

::gatha2
Ninnatthalā vanagahanā taponidhī,
::

::gatha3
Ninnatthalaṃ vanagahanaṃ papāta so
::

::gathalast
Tassāsi tādisi pavivittatā tadā; ()
::

::hangnum
95\. {pb:O:0.0291}
::

::gatha1
Yasmiṃvane caratamavītarāgīnaṃ
::

::gatha2
Romuggamo caraṇatalāni kampare,
::

::gatha3
Disvāna bhiṃsaṇakavanaṃ tathāvidhaṃ
::

::gathalast
Ajjhogahaṃ vasi pavivekakāmavā; ()
::

::hangnum
96\.
::

::gatha1
Ussāvapātatasamaye’ntaraṭṭhake
::

::gatha2
Hemantike sisiratarāya rattiyā,
::

::gatha3
Abbhāvakāsika mabhipūrayi vataṃ
::

::gathalast
Kicchaṃ vasi vasi vanasaṇḍago divā; ()
::

::hangnum
97\.
::

::gatha1
Gimhotu pacchimadivasantare divā
::

::gatha2
Abbhāvakāsikadhutadhammapūrako,
::

::gatha3
Rattiṃ vane vihari javaṭṭhikānyu’pa
::

::gathalast
Nissāya so asayi susānabhūmiyaṃ; ()
::

::hangnum
98\. {pb:O:0.0292}
::

::gatha1
Buddhaṅkuraṃ upagamiyo’ṭhubhanti’pi
::

::gatha2
Omuttayantipi rajaso’kiranti’pi,
::

::gatha3
Gomaṇḍalā savaṇakhilesu daṇḍakaṃ
::

::gathalast
Datvā vadāpayitumupakkamanti’pi; ()
::

::hangnum
99\.
::

::gatha1
Sovādhivāsayi satimā upekkhako
::

::gatha2
Taṃvedanaṃ kaṭukaka manaññavediyaṃ,
::

::gatha3
Dukkhe sukhe sumati tulāsarikkhako
::

::gathalast
Bālesu tesva’pi navikopayimanaṃ; ()
::

::hangnum
100\.
::

::gatha1
Āhāratappaṇavidhinā visuddhi’ti
::

::gatha2
Eke vadanti’ha samaṇāññatitthiyā,
::

::gatha3
Kolādibhojanavikatiṃ tathāvidhaṃ
::

::gathalast
Appicchatāya’nubhavi suddhikāmavā; ()
::

::hangnum
101\. {pb:O:0.0293}
::

::gatha1
Appojabhojanavikatiṃ pabhuñjato
::

::gatha2
Khattiṃsalakkhaṇasiriyā samujjalaṃ,
::

::gatha3
Kāyo suraddumaruciro’dhimattaka-
::

::gatha2
Sīmānamaṭṭhikataca māpadhīmato; ()
::

::gatha3
Pabbānivā asitalanāsva’sitika-
::

::gatha2
Vallisu unnata’vanatāni seyyathā,
::

::gatha3
Āsuṃ tathā karacaraṇādikāni’pi
::

::gathalast
Tassu’nnatonata’vayavāti viggahe; ()
::

::hangnum
103\.
::

::gatha1
Mokkhesino karabhapadaṃva nissiriṃ
::

::gatha2
Nimmaṃsa mānisada mahū sirimato;
::

::gatha3
Tassu’ntatāvanatakapiṭṭhikaṇṭako
::

::gathalast
Āsi yathāvalayitavaṭṭanāvali; ()
::

::hangnum
104\. {pb:O:0.0294}
::

::gatha1
Gopāṇasi sithilitabandhanā jara-
::

::gatha2
Sāḷāya heṭṭhupariṭhite’va dhīmato,
::

::gatha3
Nimmaṃsalohitakakalebare pya’va-
::

::gathalast
Bhaggā bhavuṃ pavisamaphāsukāvalī; ()
::

::hangnum
105\.
::

::gatha1
Appaṃ kubhojanavikatiṃ pabhuñjano
::

::gatha2
Tassa’kkhikūpagayugalakkhitārakā,
::

::gatha3
Okkāyikā abhavu magādhagā tadā
::

::gathalast
Gambhīrakupagadakatārakāka viya; ()
::

::hangnum
106\.
::

::gatha1
Vātātapena’ bhiphusito yathā’maka-
::

::gatha2
Cchinno’bhisamphuṭani alābu tittako,
::

::gatha3
Sīsacchavī sukhumachavissa bhojano-
::

::gathalast
Pacchedanena’bhiphuṭitā ṭhitaṃ tathā; ()
::

::hangnum
107\. {pb:O:0.0295}
::

::gatha1
Tassodaracchavi pana piṭṭhikaṇṭakaṃ
::

::gatha2
Alliyi so muni malamuttamocako,
::

::gatha3
Okujjito paripati pūtimūlaka-
::

::gathalast
Lomāni tabbapugalitāni bhūmiyaṃ; ()
::

::hangnum
108\.
::

::gatha1
So piṭṭhikaṇṭakamavasaṅgapāṇinā
::

::gatha2
Kucchicchaviṃ phusitumito parāmasi,
::

::gatha3
So piṭṭhikaṇṭakamavasaṅgapāṇinā
::

::gathalast
Kucchicchaviṃ phusitumito parāmasi; () (Yamakabandhanaṃ)
::

::hangnum
109\.
::

::gatha1
Kālonukho varapuriso’ti no tathā
::

::gatha2
Sāmonukho napi nanumaṅguracchavi,
::

::gatha3
Āsuṃ tadā kavimatikathāparā narā
::

::gathalast
Disvā malaggahitamasobhanacchaviṃ; ()
::

::hangnum
110\. {pb:O:0.0296}
::

::gatha1
Ye santī sampatī samaṇā’bhavuṃ pure
::

::gatha2
Attantapā tapasi anāgate siyuṃ,
::

::gatha3
Te vedanaṃ kaṭukamitodhikaṃ kimu
::

::gathalast
Vedenti vedayu mabhivedayissare; ()
::

::hangnum
111\.
::

::gatha1
Īhāya dukkarakiriyāyi’māya’pi
::

::gatha2
Neva’jjhagā yamariyañāṇadassanaṃ,
::

::gatha3
Attūpatāpanakasirassa kevalaṃ
::

::gathalast
Bhāgī bhavi anariyamaggagāmiso; ()
::

::hangnum
112\.
::

::gatha1
Saṃsāre sātisāre barataradarathe saṃsaraṃ saccasandho
::

::gatha2
Khedevedesi devāsiranarasaraṇoesayaṃsattasantiṃ,
::

::gatha3
Dhīrovīrovaroyopabhavabhavabhayopāpatāpabbipatto
::

::gathalast
Āyogaṃ yogiyogī parihari hirimāevamevacchavassaṃ; () (Muttāhāra bandhanaṃ)
::

Iti medhānandābhidhānena yatinā viracite sakala kavijana hakayānandadānanidāne jinavaṃsadīpe avidurenidāne mahābodhisattassa mahā padhānānuyogappavattiparidīpo ekādasamosaggo.

::hangnum
1\. {pb:O:0.0298}
::

::gatha1
Kāmaṃ kāmasukhallikā’nuyogo
::

::gatha2
Hīno’natthakaro’tya’ne(’karūpaṃ),
::

::gatha3
Cintetvāna tapovanaṃ vimānā
::

::gathalast
Tvaṃ siddhatthu’pagamma kāhase kiṃ; ()
::

::hangnum
2\. {pb:O:0.0299}
::

::gatha1
Konāma’ntu’patāpanā’nuyutto
::

::gatha2
Patto hoti sukhappadaṃ kadāci,
::

::gatha3
Tasmā attu’patāpanā’nuyogo
::

::gathalast
Hīno’natthakaro’ti cintayassu; ()
::

::hangnum
3\.
::

::gatha1
Attānaṃ sayamevamovaditvā
::

::gatha2
Piṇḍāyā’nugharaṃ caritva laddhaṃ,
::

::gatha3
Bhattaṃ bhuttavato sakamhi kāye
::

::gathalast
Āsuṃ pākatikāni lakkhaṇāni, ()
::

::hangnum
4\.
::

::gatha1
Hīnantadvayavajjanena jātu
::

::gatha2
Ñāṇukkaṃsagatamhi tamhi vīre,
::

::gatha3
Bodhāyū’pasamāya nibbidāya
::

::gathalast
Ukkaṭṭhaṃ paṭipattimācarante; ()
::

::hangnum
5\. {pb:O:0.0300}
::

::gatha1
Chabbassānya’nidukkaraṃ karitvā
::

::gatha2
Bodhiṃ nājjhagato subhojanāni,
::

::gatha3
Bhuñjanto kimu kubbate’ padhānā
::

::gathalast
Vibbhanto iti pañcavaggiyāyaṃ; ()
::

::hangnum
6\.
::

::gatha1
Madaditvā sikataṃ sinehaladdhā
::

::gatha2
Kevā’suṃ samaṇaṃ hi’maṃ upecca,
::

::gatha3
Ko mūḷho’dhigamādhigantumicche
::

::gathalast
Cintetvā migadāyamotariṃsu; ()
::

::hangnum
7\.
::

::gatha1
Senānīnigame tadāni seṭṭhi-
::

::gatha2
Dhītā sāmikulaṃ alaṅkatā’si,
::

::gatha3
Bhārenā’vanataṅginī kucānaṃ
::

::gathalast
Haṃsivā’lasagāminī sujātā; ()
::

::hangnum
8\. {pb:O:0.0301}
::

::gatha1
Jāte patthitapatthanāsamiddhe
::

::gatha2
Rukkhā’dhiggahitāya devatāya,
::

::gatha3
Kātuṃ sābalikammaka mānayitvā
::

::gathalast
Dhenū laṭṭhivanopagā sahassaṃ; ()
::

::hangnum
9\.
::

::gatha1
Tāsaṃ pañcasatāni duddhakhīraṃ
::

::gatha2
Pāyetvā katapuna yāvatā’ḍhadhenū,
::

::gatha3
Khīrānaṃ parivattanaṃ vidhāya
::

::gathalast
Paccūsamhi dudoha tā’ḍhadhenū; ()
::

::hangnum
10\.
::

::gatha1
Missetvā sayamevava duddhakhīraṃ
::

::gatha2
Pāyāsaṃ pacituṃ samārabhittha,
::

::gatha3
Devā tattha sudhārasaṃ khipitvā
::

::gathalast
Ārakkhādimakaṃsu uddhanasmiṃ; ()
::

::hangnum
11\.
::

::gatha1
Tassā’si himāvācalo’padhānaṃ
::

::gatha2
Pallaṅko pathavitalaṃ ahū ce,
::

::gatha3
Hatthā pacchimapubbasāgaresu
::

::gathalast
Pādā dakkhiṇasāgare bhaviṃsū; ()
::

::hangnum
12\. {pb:O:0.0302}
::

::gatha1
Uggantvā tiṇajāti nāhirandhā
::

::gatha2
Tassā’hacca ṭhitā nabhaṃ asesaṃ,
::

::gatha3
Chādesuṃ caraṇuṭṭhitā’ssa kaṇha-
::

::gathalast
Sīsā’jānuyugā’pya’kaṇhakīṭā; ()
::

::hangnum
13\.
::

::gatha1
Cattāro sakuṇā catuddisāhi
::

::gatha2
Patvā tappadapañjaraṃ vivaṇṇā,
::

::gatha3
Setā’suṃ puthumīḷhapabbatassa
::

::gathalast
Sīse caṅkami so alimpamāno; ()
::

::hangnum
14\.
::

::gatha1
Iccevaṃ sumati’ṭṭhapākadāni
::

::gatha2
Passitvā supināni pañca niṭṭhaṃ,
::

::gatha3
Patto ajja bhavāmahanti buddho
::

::gathalast
Nigrodhaṃ samupecca sannisīdi; ()
::

::hangnum
15\. {pb:O:0.0303}
::

::gatha1
Sodhetaṃ sahitā tu puṇṇadāsī
::

::gatha2
Paccūse vaṭamūlapubbasele,
::

::gatha3
Taṃ lokekaraviṃ virājamānaṃ
::

::gathalast
Disvā’voca sujātametamatthaṃ; ()
::

::hangnum
16\.
::

::gatha1
Lakkhagghaṃ haripātimāharitvā
::

::gatha2
Sā āvajjayi pakkabhājanaṃ so,
::

::gatha3
Pāyāso vinivaṭṭito ṭhito’si
::

::gathalast
Tāyaṃ pokkharapattatova’toyaṃ; ()
::

::hangnum
17\.
::

::gatha1
Sā aññāya suvaṇṇapātiyā taṃ
::

::gatha2
Chādetvā muditā pasantacittā
::

::gatha3
Gantvā maṇḍana maṇḍitā sasīse
::

::gathalast
Katvā pūjayi bhojanaṃ sujātā; ()
::

::hangnum
18\.
::

::gatha1
Kālaṃ ettakamevabodhisattaṃ
::

::gatha2
Nātikkamma vidhātudinnapatto,
::

::gatha3
Sampatto’si adassanaṃ tato taṃ
::

::gathalast
Pātiṃ soṇṇamayaṃ paṭiggahetvā; ()
::

::hangnum
19\. {pb:O:0.0304}
::

::gatha1
Haṃsālimalinīkatāravinda-
::

::gatha2
Reṇucchannasunīlanīrapurā,
::

::gatha3
Yā nerañjaravissutā’si tāya
::

::gathalast
Najjātīramagañji sattasāro; ()
::

::hangnum
20\.
::

::gatha1
Pāyāsāmisapuṇṇasoṇṇapātiṃ
::

::gatha2
Kāsāvāni jinaṅkuro ṭhapetvā,
::

::gatha3
Tīre tāya savantiyā nahātuṃ
::

::gathalast
Titthaṃ gandhagajorivo’tarittha; ()
::

::hangnum
21\.
::

::gatha1
Rolambākulanīlanīrajehi
::

::gatha2
Sevālehi nadījalaṃ sunilaṃ,
::

::gatha3
Nikkhantajjutisañcayehi dehā
::

::gathalast
Otiṇṇassa jagāma piñjarattaṃ; ()
::

::hangnum
22\. {pb:O:0.0305}
::

::gatha1
Gaṅgākāmini kañjareṇugandha-
::

::gatha2
Cuṇṇaṃ tuṅgataraṅgabāhunā taṃ,
::

::gatha3
Bhattāraṃ salilena sītalena
::

::gathalast
Makkhetvāsunahāpayantī’vā’si; ()
::

::hangnum
23\.
::

::gatha1
Tulyaṃ tabbadanambujena laddhuṃ
::

::gatha2
Āyantaṃ raviraṃsisaṅgamena,
::

::gatha3
Haṃsasseṇi sarojakosarāsiṃ
::

::gathalast
Saṃdūsesi āvāriyo hi pāko; ()
::

::hangnum
24\.
::

::gatha1
Tīre sārasacakkavākapakkhī
::

::gatha2
Sosāya’ssavisāritaṃ’sapakkhā,
::

::gatha3
Gambhīrambhasi mattamāhariṃsu
::

::gathalast
Maññe nikkaruṇāya ettakantī; ()
::

::hangnum
25\. {pb:O:0.0306}
::

::gatha1
Tuṇḍe maṇḍitapuṇḍarīkadaṇḍo
::

::gatha2
Pakkhe keravapaṇḍare pasārī,
::

::gatha3
Nāthassu’bbahi mattahaṃsarājā
::

::gathalast
Setacchattavibhutimuttamaṅge; ()
::

::hangnum
26\.
::

::gatha1
Vattamhojapalobhitālicakkaṃ
::

::gatha2
Cakkhavāpāthagataṃ jinaṅkurassa,
::

::gatha3
Saṃdassesi padhānabhuṭhitassa
::

::gathalast
Nilasmiṃ kasiṇamhi bhūtibhāraṃ; ()
::

::hangnum
27\.
::

::gatha1
Veyyāvaccakarārivāpagāyaṃ
::

::gatha2
Sevālādimalāpanena mīnā,
::

::gatha3
Pādañcandagamīnalakkhaṇassa
::

::gathalast
Tassa’gge vimalikariṃsu vāriṃ; ()
::

::hangnum
28\. {pb:O:0.0307}
::

::gatha1
Uttiṇṇassa visālasāḷasākhī-
::

::gatha2
Sākhāhatthapuṭehi puñknāya,
::

::gatha3
Gattaṃ mandasugandhagandhavāha-
::

::gathalast
Vatthaṃ sāḷavanaṅganā adāsi; ()
::

::hangnum
29\.
::

::gatha1
Lokindo parimaṇḍalaṃ nivattho
::

::gatha2
Chādetvāna timaṇḍala’ntariyaṃ,
::

::gatha3
Bandhitvopari kāyabandhanampi
::

::gathalast
Kāsāvaṃ paridhāyi paṃsukūlaṃ; ()
::

::hangnum
30\.
::

::gatha1
Pāyāsassa nirūdakassa ūna-
::

::gatha2
Paññāsappamite vidhāya piṇḍe,
::

::gatha3
Pācīnābhimukho nisajja najjā
::

::gathalast
Tīre tāya akāsi bhattakiccaṃ; ()
::

::hangnum
31\. {pb:O:0.0308}
::

::gatha1
Pāyāso madhuro’yamassa satta-
::

::gatha2
Sattāhaṃ paṭividdhabodhino hi,
::

::gatha3
Ojāsamapharaṇāya ṭhānamāsi
::

::gathalast
Tasmā so pavihāsi nibbihesaṃ; ()
::

::hangnum
32\.
::

::gatha1
Bujjheyyaṃ yadi bodhimajja sohaṃ
::

::gatha2
Uddhaṃsotamayaṃ suvaṇṇapāti,
::

::gatha3
Gaṅgāyaṃ khipaki gacchatūti vatvā
::

::gathalast
Dhīmā dakkhiṇahatthagaṃ tamagghaṃ; ()
::

::hangnum
33\.
::

::gatha1
Sotaṃ bhindiya sā savantimajjhe
::

::gatha2
Ṭhatvā pāti yato asītihatthaṃ,
::

::gatha3
Uddhaṃsotamupecca sannimujji
::

::gathalast
Tasmā so’pi nimujji pītinajjaṃ; ()
::

::hangnum
34\.
::

::gatha1
Nāgānaṃ bhavanaṃ upecca tiṇṇaṃ
::

::gatha2
Buddhānaṃ panimamhi bhaddakappe,
::

::gatha3
Sāpātiparibhuttasoṇṇapāti
::

::gathalast
Ghaṭṭetvāna ṭhitā katānurāvā; ()
::

::hangnum
35\.
::

::gatha1
Taṃ dīghāyukakālanāgarājā
::

::gatha2
Sutvā saddamathajjape’kabuddho,
::

::gatha3
Uppannoti jinaṃ abhitthavanto
::

::gathalast
Aṭṭhāsi thutigītikāsatehi; ()
::

::hangnum
36\.
::

::gatha1
Chāyābaddhavisālasāḷasālaṃ
::

::gatha2
Patvāsāḷavanaṃ nadīsamīpe,
::

::gatha3
Ājīvaṭṭhamasīlasaṃvarena
::

::gathalast
Ādoyeva visuddhakāyavāco; ()
::

::hangnum
37\.
::

::gatha1
Katvāṭṭhārasapiṭṭhikaṇṭakānaṃ
::

::gatha2
Koṭīnaṃpaṭipādanaṃ kamena,
::

::gatha3
Pallaṅkassanisajjabandhanena
::

::gathalast
Kammaṭṭhānasatiṃ upaṭṭhapetvā; ()
::

::hangnum
38\. {pb:O:0.0310}
::

::gatha1
Ānāpānasatiṃpariggahetvā
::

::gatha2
Nibbattesimalaggahītapubbe,
::

::gatha3
Rūpārūpasamādhayo’ṭṭhapañcā-
::

::gathalast
Bhiññāyo vasitāca so vasīso ()
::

::hangnum
39\.
::

::gatha1
Jhānassādarato divāvihāraṃ
::

::gatha2
Katvā sāḷavane surāsurehi,
::

::gatha3
Dhīro maggamalaṅkataṃ karīva
::

::gathalast
Gantuṃ otariyatrabodhimūlaṃ; ()
::

::hangnum
40\.
::

::gatha1
Lājādīkusumehivippakiṇṇo
::

::gatha2
Muttāpaṇḍaravāḷukātthato so,
::

::gatha3
Maggo tuṅgataraṅga bhaṅgahāri
::

::gathalast
Lakkhīvāsapayodadhīri’vā’si; ()
::

::hangnum
41\. {pb:O:0.0311}
::

::gatha1
Majjhā’ropitapaṅkajābhirāmaṃ
::

::gatha2
Muttādāmasamākulaṃ samantā,
::

::gatha3
Kaṇṇolambasuvaṇṇaghaṇṭamassa
::

::gathalast
Deṭā dibbavitāna mukkhipiṃsu; ()
::

::hangnum
42\.
::

::gatha1
Lokatthaṃ karaṇāya coditasmiṃ
::

::gatha2
Tasmiṃ lokadivākare’kavīre,
::

::gatha3
Gacchante sahajātabodhimūlaṃ
::

::gathalast
Āloko udapādi sabbaloke; ()
::

::hangnum
43\.
::

::gatha1
Āyantaṃ tiṇhārako pathamhi
::

::gatha2
Disvā sotthiyanāmabhūsuro taṃ,
::

::gatha3
Pādāsi tiṇamuṭṭhiyo’ṭṭhamattā
::

::gathalast
Nātho tāni tiṇāni sampaṭicchi; ()
::

::hangnum
44\. {pb:O:0.0312}
::

::gatha1
Vattatte varapāṭihāriyamhi
::

::gatha2
Magge gandhagajo’ca jamhamāno,
::

::gatha3
Sampatto karuṇākalattabhattā
::

::gathalast
Sambodhādhigamāya bodhimūlaṃ; ()
::

::hangnum
45\.
::

::gatha1
Tassosīdaṭhitaṃ’va cakkavāḷaṃ
::

::gatha2
Heṭṭhā dakkhiṇato’ttarānanassa,
::

::gatha3
Paññāyu’ttaracakkavāḷamuddhaṃ
::

::gathalast
Laṅghitvānaṭhitaṃ’va ābhavaggaṃ; ()
::

::hangnum
46\.
::

::gatha1
Evaṃ pacchimamuttaraṃ disampi
::

::gatha2
Aṭṭhānanti padakkhiṇaṃ karonto,
::

::gatha3
Gantvā ṭhānavaraṃ puratthimasmiṃ
::

::gathalast
Aṭṭhāsi vasi pacchimānano so; ()
::

::hangnum
47\. {pb:O:0.0313}
::

::gatha1
Dhīmā dakkhiṇapāṇipallavena
::

::gatha2
Agge tāni tiṇāni sattharī so,
::

::gatha3
Tamhā cuddasahatthamuppatitvā
::

::gathalast
Pallaṅko samalaṅkarī dumindaṃ; ()
::

::hangnum
48\.
::

::gatha1
Dakkho kārupavīṇacittakāro
::

::gatha2
Kātuṃ vā’likhituṃ yathānasakkā,
::

::gatha3
Aṭṭhaṃsu haritāni santhatāni
::

::gathalast
Evaṃ tāni tiṇāni uppatitvā; ()
::

::hangnum
49\.
::

::gatha1
Maṃsādī upasussare nahārū
::

::gatha2
Aṭṭhīcepyavasissare sarīre;
::

::gatha3
Muñceyyaṃ caturāsavehi yāva
::

::gathalast
Bhindissāmi natāvimaṃ ahanti; ()
::

::hangnum
50\. {pb:O:0.0314}
::

::gatha1
Daḷhaṃ cintiya daḷhamānaso so
::

::gatha2
Pācīnābhimukho dumindabandhaṃ;
::

::gatha3
Katvā piṭṭhigataṃ nisīdi bodhi-
::

::gathalast
Pallaṅkamhi yugandhare ravī’va; ()
::

::hangnum
51\.
::

::gatha1
Lokeso sasimaṇḍalāvabhāsaṃ
::

::gatha2
Setacchattamadhārayī tadaññe,
::

::gatha3
Suddhāvāsatalaṭṭhadevatā taṃ
::

::gathalast
Pūjesuṃ makuṭappitañjalīhi; ()
::

::hangnum
52\.
::

::gatha1
Ye rūpāvacare vasanti devā
::

::gatha2
Te ca’ññatra asaññasattadeve,
::

::gatha3
Sampatvā vajirāsane nisinnaṃ
::

::gathalast
Pūjesuṃ kusumākulañjalīhi ()
::

::hangnum
53\. {pb:O:0.0315}
::

::gatha1
Ekacce paranimmitādilokā
::

::gatha2
Patvā bhattibharā’marā mahiṃsu,
::

::gatha3
Pūjābhaṇḍasamābhikiṇṇahatthā
::

::gathalast
Mārāriṃ tahimāpa pāpimā kiṃ; ()
::

::hangnum
54\.
::

::gatha1
Ye nimmāṇaratimhi nijjarā te;
::

::gatha2
Patvā gandhakaraṇḍamaṇḍalehi,
::

::gatha3
Sampūjesumalaṅkataṅghipīṭhaṃ
::

::gathalast
Naṃ seṭṭhaṃ vijayāsanopaviṭṭhaṃ; ()
::

::hangnum
55\.
::

::gatha1
Aṭṭhāsi tusitālayā saseno
::

::gatha2
Patvā santusitavhadevarājā,
::

::gatha3
Vijento harimora piñchapuñja-
::

::gathalast
Sobhaṃ kañcanatālavaṇṭapantiṃ; ()
::

::hangnum
56\.
::

::gatha1
Patvā yāmasurālayā saseno
::

::gatha2
Saṃvijesi suyāma devarājā,
::

::gatha3
Dhīraṃ soṇṇapaṇāḷikānipāta-
::

::gathalast
Dhārāsannibhacārucāmarehi; ()
::

::hangnum
57\. {pb:O:0.0316}
::

::gatha1
Devindo vijayuttarākhyasaṅkhaṃ
::

::gatha2
Vīsaṃ hatthasataṃ dhamītadaññe,
::

::gatha3
Pūjesuṃ tamupecca koviḷāra-
::

::gathalast
Pupphādīhi ca tāvatiṃsadevā; ()
::

::hangnum
58\.
::

::gatha1
Yakkhādīhi purakkhatā’pi deva-
::

::gatha2
Rājāno caturo catuddisāsu,
::

::gatha3
Rakkhaṃ saṃvidahiṃsu devalokā
::

::gathalast
Taṃ patvāna vinaṭṭhalomahaṭṭhaṃ; ()
::

::hangnum
59\.
::

::gatha1
Vādento saramaṇḍalaṃ vidhāya
::

::gatha2
Vīṇaṃ pañcasikho’pi beḷuvākhyaṃ,
::

::gatha3
Taṃ sampūjayi kālanāgarājā
::

::gathalast
Thomento thutigītikāsatehi; ()
::

::hangnum
60\. {pb:O:0.0317}
::

::gatha1
Evaṃ kāhaḷabherisaṅkhavīṇā-
::

::gatha2
Ghaṇṭāvījanichattacāmarehi,
::

::gatha3
Naccādīhicalājapañcamehi
::

::gathalast
Dīpaddhupadhajehi mānayuṃ taṃ; ()
::

::hangnum
61\.
::

::gatha1
Siddhattho paṭisiddhamāradheyyo
::

::gatha2
Kattuṃ attavase sadevalokaṃ,
::

::gatha3
Sutvā vāyamatīti bodhimaṇḍe
::

::gathalast
Māro tatra samārabhitthagantuṃ; ()
::

::hangnum
62\.
::

::gatha1
Tasmiṃ kho samaye bhayāvahāni
::

::gatha2
Mārasso’taraṇāya kāraṇāni,
::

::gatha3
Cakkhacāpāthagatāni dunnimitta-
::

::gathalast
Rūpādīni tilokalocanassa; ()
::

::hangnum
63\. {pb:O:0.0318}
::

::gatha1
Sukkha’mhodhararāvabherirāva-
::

::gatha2
Vipphārābadhirīkatambarampi,
::

::gatha3
Bhīmaṃ vijjulatā’sighaṭṭaṇehi
::

::gathalast
Mārassā’havambḍalābhamāha; ()
::

::hangnum
64\.
::

::gatha1
Mārassā’gamanañjase rajova
::

::gatha2
Vājīnaṃ khuraghaṭṭaṇena jāto,
::

::gatha3
Ukkāpātasataṃ janesi tassa
::

::gathalast
Cakkhavāniṭṭhaphakhalaṃ disāsu ḍāho; ()
::

::hangnum
65\.
::

::gatha1
Vehāse vicaruṃ kabandharūpā
::

::gatha2
Kākolā balipuṭṭhavāyasārī,
::

::gatha3
Unnādiṃsu kharānilo pavāyī
::

::gathalast
Abbhuṭṭhāsi rajo disāsu dhūmo; ()
::

::hangnum
66\.
::

::gatha1
Āloko vigato ghaṇandhakāro
::

::gatha2
Otiṇṇo mahikāsamābhikiṇṇo,
::

::gatha3
Ākāso pathavi bhūsaṃ pakampi
::

::gathalast
Meghacchannadinaṃ dinaṃ babhūva; ()
::

::hangnum
67\. {pb:O:0.0319}
::

::gatha1
Siddhatthañhi asiddhamatthametaṃ
::

::gatha2
Kātuṃ assavamārakiṅkarāme,
::

::gatha3
Vatve’thā’ti pajāpatī saseno
::

::gathalast
Tattheva’ntaradhāyi tāvadeva; ()
::

::hangnum
68\.
::

::gatha1
Sā setā purato pajāpatissa
::

::gatha2
Āsī bārasayojanaṃ vinaddhā,
::

::gatha3
Evaṃ dakkhiṇavāmano ca loka-
::

::gathalast
Dhātvantāvadhīmāsi pacchato’pi; ()
::

::hangnum
69\.
::

::gatha1
Uddhaṃ sā navayojanappamāṇā
::

::gatha2
Saddo bhūmividāraṇori’vā si,
::

::gatha3
So’paḍḍhaṃ satayojanaṃ babhūva
::

::gathalast
Uccaṃ so girimekhalo gajindo; ()
::

::hangnum
70\. {pb:O:0.0320}
::

::gatha1
Nāhesuṃ parisāsu nimmitāsuṃ
::

::gatha2
Dveyodhā sadisāyudhādadhānā,
::

::gatha3
Tabyāsena alañhi lomahaṃso
::

::gathalast
Yassā’nussaraṇena ce siyā me; ()
::

::hangnum
71\.
::

::gatha1
Māpetvā sahasā sahassabāhuṃ
::

::gatha2
Gaṇhitvā vividhāyudhāni tehi,
::

::gatha3
Ārūḷho girimekhalaṃ saseno
::

::gathalast
Māro pāturahosi baddhavero; ()
::

::hangnum
72\.
::

::gatha1
Deveso yasasā samaṃ sakena
::

::gatha2
Setacchatta magañchi saṃharitvā,
::

::gatha3
Deveso yasasā samaṃ sakena
::

::gathalast
Saṅakkhaṃ piṭṭhigataṃ vidhāya dhāvī; () (Yamakabandhanaṃ)
::

::hangnum
73\. {pb:O:0.0321}
::

::gatha1
Saṅkocā’nanakāhalo jagāma
::

::gatha2
Pātālaṃ khalu kālanāgarājā,
::

::gatha3
Vīṇādoṇisakho sakhānapekho
::

::gathalast
Tamhā pañcasikho kalahuṃ palāyi; ()
::

::hangnum
74\.
::

::gatha1
Disvā mārabalaṃ samosarantaṃ
::

::gatha2
Sampattā janatā palāyi bhītā,
::

::gatha3
Sosīho’va vihāsi sakyasīho
::

::gathalast
Eko kamārakarindakumhabhedī; ()
::

::hangnum
75\.
::

::gatha1
Passitvā’dharakantibhāramassa
::

::gatha2
Vattamhoruha mindirāvihāraṃ,
::

::gatha3
Siddhatthena samo nacatthi loke
::

::gathalast
Iccevaṃ kalimā’ha mārasenaṃ; ()
::

::hangnum
76\. {pb:O:0.0322}
::

::gatha1
Etasasā’bhimukhā mayaṃ kadāci
::

::gatha2
Nosakkoma’bhiyujjhitunti tātā,
::

::gatha3
Vatvā uttarapassato samāro
::

::gathalast
Khandhāvāramabandhi baddhavero;
::

::hangnum
77\.
::

::gatha1
Disvā’jjhottharamānamārasenaṃ
::

::gatha2
Ārakkhāvaraṇaṃ thiraṃ vidhāya,
::

::gatha3
Khandhāvāramabandhi sopi vīro
::

::gathalast
Jetuṃ taṃ dasapāramī bhaṭehi; ()
::

::hangnum
78\.
::

::gatha1
Māro bhudharamerucakkavāḷe
::

::gatha2
Rukkhādīni vicuṇṇituṃ samatthaṃ,
::

::gatha3
Khobhetvā bhuvanattayaṃ disāsu
::

::gathalast
Uṭṭhāpesi samīraṇaṃ sughoraṃ; ()
::

::hangnum
79\.
::

::gatha1
Vāto pāramidhāmavārito so
::

::gatha2
Nittejaṃ palayānilassamopi,
::

::gatha3
Patto cāmaramandamārutova
::

::gathalast
Tandehotuparissamaṃ jahāsi; ()
::

::hangnum
80\. {pb:O:0.0323}
::

::gatha1
Dhārāvegavihinnabhūmibhāgaṃ
::

::gatha2
Gambhīrā’sanirāvanibbharā’ghaṃ,
::

::gatha3
Māro māpayi tuṅgavīcabhaṅgaṃ
::

::gathalast
Vassoghaṃ paripātarukkhaselaṃ; ()
::

::hangnum
81\.
::

::gatha1
Vīro pāramipāḷibandhanena
::

::gatha2
Rakkhaṃ bandhi nijantabhāvakhette,
::

::gatha3
Teno’gho vipathaṅgamo vipakkha-
::

::gathalast
Senāyā’si pavāhaṇe nidānaṃ; ()
::

::hangnum
82\.
::

::gatha1
Tejokhaṇḍasamānamattano so
::

::gatha2
Tattaṃ pajjalitaṃ sajotibhūtaṃ,
::

::gatha3
Māpetvo’palavassamappasayhaṃ
::

::gathalast
Jhāpetuṃ tamupakkamittha māro; ()
::

::hangnum
83\. {pb:O:0.0324}
::

::gatha1
Mārasseva patantamuttamaṅge
::

::gatha2
Ghoraṃ pāramivāyuvegaruddhaṃ,
::

::gatha3
Taṃvassaṃ vajirāsanūpacāre
::

::gathalast
Pūjāpupphaguḷattanaṃ jagāma; ()
::

::hangnum
84\.
::

::gatha1
Assaddho visadiddhatiṇhadhāraṃ
::

::gatha2
Ādittaṃ pihitambaro’daraṃ so,
::

::gatha3
Māpesi asisattitomarādi-
::

::gathalast
Vassaṃ sabbadisānipātamānaṃ; ()
::

::hangnum
85\.
::

::gatha1
Tasmiṃ pāramivammavammitasmiṃ
::

::gatha2
Vissaṭṭhā’yudhavuṭṭhi kuṇṭhitaggā,
::

::gatha3
Patvā sampati pupphavuṭṭhibhāvaṃ
::

::gathalast
Tappādāsanamatthake papāta; ()
::

::hangnum
86\. {pb:O:0.0325}
::

::gatha1
Māro vicciṭacicciṭāyamānaṃ
::

::gatha2
Saṃvaṭṭānalakhaṇḍavibbhamaṃ so,
::

::gatha3
Vassaṅgāramayaṃ savipphuliṅgaṃ
::

::gathalast
Uṭṭhāpesi palāsapakupphavaṇṇaṃ; ()
::

::hangnum
87\.
::

::gatha1
Khippaṃpāramimantajappanena
::

::gatha2
Aṅgārāninivāritānitāni,
::

::gatha3
Taṃbuddhaṅkurapuṇṇacandabimbaṃ
::

::gathalast
Sevantānivikiṇṇabhānivāsuṃ; ()
::

::hangnum
88\.
::

::gatha1
Bhasmīkātumalantimāraveriṃ
::

::gatha2
Dhūmākiṇṇamaniggataggijālaṃ,
::

::gatha3
Mārobheravarāvamussadābha-
::

::gathalast
Mabbhuṭṭhāpayikhārabhasmavassaṃ; ()
::

::hangnum
89\.
::

::gatha1
Setāmuddhanivippakiṇṇabhasmiṃ
::

::gatha2
Taṃvassaṃcitapāramībalena,
::

::gatha3
Patvācandanagandhacuṇṇabhāvaṃ
::

::gathalast
Mārārissapapātapādamūle; ()
::

::hangnum
90\. {pb:O:0.0326}
::

::gatha1
Asmiṃ guvalayālavāḷagabbhe
::

::gatha2
Sampātānaladaḍḍhavaṇṇudhāraṃ,
::

::gatha3
Uttāsāvahamattano’pi kaṇho
::

::gathalast
Vassāpesi uḷāravaṇṇuvassaṃ; ()
::

::hangnum
91\.
::

::gatha1
Disvā’ṅakghīnakharāliraṃsigaṅgā-
::

::gatha2
Tīrussāritavaṇṇurāsi massa,
::

::gatha3
Aṅgāro’va’dhikodhapāvakena
::

::gathalast
Kaṇho kaṇhataro’si jhāpitatto; ()
::

::hangnum
92\.
::

::gatha1
Dhūpāyantamavīcimaccimantaṃ
::

::gatha2
Samphuṭṭhaṃ ghanapheṇaṇabubbulehi,
::

::gatha3
Vassaṃ paṅkamayaṃ bhusaṃ nimuggo
::

::gathalast
Māro māpayi pañcakāmapaṅke; ()
::

::hangnum
93\. {pb:O:0.0327}
::

::gatha1
Tasmiṃpāramisattīsitibhūte
::

::gatha2
Paṅke candanapaṅkabhāvayāte,
::

::gatha3
Māro passiya phullapaṅkajāhaṃ
::

::gathalast
Kopā paṅkahatānanorivāsi; ()
::

::hangnum
94\.
::

::gatha1
Mārāriṃ iminā hanāmahantī
::

::gatha2
So lokantariyandhakāraghoraṃ,
::

::gatha3
Māro sūvividāriyaṃ disāsu
::

::gathalast
Uṭṭhāpesighanandhakārakhandhaṃ; ()
::

::hangnum
95\.
::

::gatha1
So’yaṃ pāramijātaraṃsijāla-
::

::gatha2
Bhinnā’sesatamojinaṅkureṇo,
::

::gatha3
Pallaṅkodayapabbatodito’si
::

::gathalast
Kāmaṃ māratusārasosanāya; ()
::

::hangnum
96\. {pb:O:0.0328}
::

::gatha1
Etaṃ gaṇhatha bandhathā’ti vatvā
::

::gatha2
Niṭṭhaṃ kappamavaṇṇiyaṃ kavīhi,
::

::gatha3
Saddhiṃ mārabalenu’pāgato so
::

::gathalast
Kuddho yuddhamakā pamattabandhu; ()
::

::hangnum
97\.
::

::gatha1
Taṃ disvā’calaniccalaṭṭhamesa
::

::gatha2
Pallaṅko nacapāpuṇāti tuyhaṃ,
::

::gatha3
Mayhaṃ he’su’pakapakpateva tasmā
::

::gathalast
Asmā vuṭṭhahathā’vusotya’voca; ()
::

::hangnum
98\.
::

::gatha1
Ekā’pī samatiṃsapāramīnaṃ
::

::gatha2
Pallaṅkatthamapūritā tayā’ti,
::

::gatha3
Vutte so khipi nijjito’racakkaṃ
::

::gathalast
Cakkaṃ cakkavaraṅkitassa sīse; ()
::

::hangnum
99\.
::

::gatha1
Taṃ cakkāyudhamujjhitappabhāvaṃ
::

::gatha2
Yuddhe laddhajayassa mārajissa,
::

::gatha3
Ussisamhi varāsanūpacāre
::

::gathalast
Setacchantamivussitaṃ rarāja; ()
::

::hangnum
100\. {pb:O:0.0329}
::

::gatha1
Tuyhaṃ sañcinanamhi pāramīnaṃ
::

::gatha2
Ko sakkhī’ti ahañca sakkhihomi,
::

::gatha3
Sakkhī’ganti pavattamārasenā-
::

::gathalast
Ghoso bhumividāraṇori’vāsi; ()
::

::hangnum
101\.
::

::gatha1
Dāpentonijasakkhimuggatejo
::

::gatha2
Bāhuṃtāvapasārayī paviro,
::

::gatha3
Sakkhīhantīvadaṃ’va mārasenaṃ
::

::gathalast
Tajjento’va babhūva bhumicālo; ()
::

::hangnum
102\.
::

::gatha1
Mātaṅgo girimekhalo chitāriṃ
::

::gatha2
Vandanto’vapapāta jannukehi,
::

::gatha3
Māro laddhaparājayo nivattha-
::

::gathalast
Vatthassā’pi anissaro palāyi; ()
::

::hangnum
103\. {pb:O:0.0330}
::

::gatha1
Ghoramārabalavāraṇādhipa-
::

::gatha2
Mānadappanibhakumbhadāraṇo,
::

::gatha3
Bodhimūlavajirāsanopari
::

::gathalast
Kesarīva virarāja māraji; ()
::

Iti medhānandābhidhānena yatinā viracite sakala kavakijana hadayānandadānanidāne jinavaṃsadīpe avidūre nidāne devaputta mārabala viddhaṃsana pavattiparidīpo dvādasamo saggo.

::hangnum
1\.
::

::gatha1
Nikhilamāratusāravisosino
::

::gatha2
Athajinaṅkuradīdhitimālino,
::

::gatha3
Ravi katāvasaro’va’parācalaṃ
::

::gathalast
(Duta’vilambita) gāmimupāgamī; ()
::

::hangnum
2\. {pb:O:0.0331}
::

::gatha1
Jaladhivārisinehasupurite
::

::gatha2
Abhavi paṃsumahītalamallake,
::

::gatha3
Paṇihitāparabhudharavattikā-
::

::gathalast
Jalitadīpasikhe’va nabhomaṇi; ()
::

::hangnum
3\.
::

::gatha1
Udayapabbatagabbhasamubbhavaṃ
::

::gatha2
Sakayasopaṭibimbasamaṃsubhaṃ,
::

::gatha3
Sapadi tappamukhe sasimaṇḍalaṃ
::

::gathalast
Kasiṇamaṇḍalavibbhamamubbahi; ()
::

::hangnum
4\.
::

::gatha1
Aruṇavaṇṇasudhākara bhākarā
::

::gatha2
Divasasandhivilāsiniyā khaṇaṃ,
::

::gatha3
Parihariṃsu’dayāparabhudhara-
::

::gathalast
Savaṇagaṃ maṇimaṇḍana vibbhamaṃ; ()
::

::hangnum
5\. {pb:O:0.0332}
::

::gatha1
Ravidhurā vidhurā sarasīvadhu
::

::gatha2
Kamalakomalakosapuṭañjalī,
::

::gatha3
Upavane pavane’ritabhūruhā
::

::gathalast
Panamitānamitāva tapodhanaṃ; () (Yamakabandhanaṃ;)
::

::hangnum
6\.
::

::gatha1
Aparasāgaramuddhani bhāsuraṃ
::

::gatha2
Timirajālaparaṃ ravimaṇḍalaṃ,
::

::gatha3
Mukulitamburuhassirimāhari
::

::gathalast
Bhamaracakkabharaṃ sarasūpari; ()
::

::hangnum
7\.
::

::gatha1
Lavaṇavāridhikācasarāvake
::

::gatha2
Aparabhūdhara kūṭa bhujappitā,
::

::gatha3
Sūriyamaṇḍalapāti nimujjiya
::

::gathalast
Purimayāmamukhaṃnakimāhari; ()
::

::hangnum
8\. {pb:O:0.0333}
::

::gatha1
Maṇipabhāruṇa bhākara maṇḍalaṃ
::

::gatha2
Tamanubhuya mahambudhirāhunā,
::

::gatha3
Mukhagataṃvamitaṃ viyaka lohitaṃ
::

::gathalast
Jaladarāji rarāja dinaccaye; ()
::

::hangnum
9\.
::

::gatha1
Vitatameghapabhāhi muhuṃ muhuṃ
::

::gatha2
Kaḷita pāṭala pallava sampadaṃ,
::

::gatha3
Vanaghaṭaṃ viṭapantaragaṃ kamā
::

::gathalast
Phūṭatamopaṭalaṃpariṇāmayī ()
::

::hangnum
10\.
::

::gatha1
Subhajanebhajanenirapekkhinī
::

::gatha2
Vipatinī patinīva rajassalā,
::

::gatha3
Sumadhupe madhupe parivajjayuṃ
::

::gathalast
Kamalinīmalinīkatanirajā; () (Yamakabandhanaṃ;)
::

::hangnum
11\. {pb:O:0.0334}
::

::gatha1
Madhumadālikulā makulāvalī
::

::gatha2
Anilabhaṅga taraṅga bhujeritā,
::

::gatha3
Paduminī ramaṇīhi sirimato
::

::gathalast
Sumahitāmaṇikiṅkiṇiseṇiva; ()
::

::hangnum
12\.
::

::gatha1
Rasikapakka phalāphala sālisu
::

::gatha2
Tarusiresu samosaramānakā,
::

::gatha3
Timirakhaṇḍanibhā badhirīkaruṃ
::

::gathalast
Ravipathaṃ virutehi vibhaṅgamā; ()
::

::hangnum
13\.
::

::gatha1
Kumudinīpamadā’thasudhākara-
::

::gatha2
Karasatehi parāmasanāparaṃ,
::

::gatha3
Kusumahāsavilāsadharā bhusaṃ
::

::gathalast
Bhuvanavandiragabbhamalaṅkari; ()
::

::hangnum
14\. {pb:O:0.0335}
::

::gatha1
Himakaro hariṇañjanahārinā
::

::gatha2
Nijakarena nirākari taṅkhaṇe,
::

::gatha3
Sakalaloka’vilocana sambhavaṃ
::

::gathalast
Ghanatamopaṭalaṃhisajo yathā; () (Silesabandhanaṃ)
::

::hangnum
15\.
::

::gatha1
Sapadipāramitāramitāsayo
::

::gatha2
Navama’nussatiyāsatiyā paraṃ,
::

::gatha3
Adhikatā’dhi samādhi samāhito
::

::gathalast
Purimajātibhave tibhave sari; () (Yamakabandhanaṃ)
::

::hangnum
16\.
::

::gatha1
Sumatipādaka jhāna samuṭṭhito
::

::gatha2
Purimakhandhasamūhamanukkamaṃ,
::

::gatha3
Asariso’panisinnajayāsana-
::

::gathalast
Ppabhuti yāvasumedhabhavāvadhiṃ; ()
::

::hangnum
17\. {pb:O:0.0336}
::

::gatha1
Idhabhave samanantarajātiyaṃ
::

::gatha2
Tadiyakhandhapabandhamanussari,
::

::gatha3
Ticatupañcachasatta nava’ṭṭhapi
::

::gathalast
Dasapi visatitiṃsati jātiyo; ()
::

::hangnum
18\.
::

::gatha1
Lahumanussaritāḷisa jātiyo
::

::gatha2
Pabhava khandhavasena tahiṃtahiṃ,
::

::gatha3
Bhavasataṃbhavupaḍḍhasataṃbhava-
::

::gathalast
Dasasataṃbhavalakkhamathāparaṃ ()
::

::hangnum
19\.
::

::gatha1
Aparimāṇa yugantagajātiyo
::

::gatha2
Aparimāṇa vivaṭṭagajātiyo,
::

::gatha3
Aparimāṇa yuganta vivaṭṭagā
::

::gathalast
Aparimāṇa guṇo sarijātiyo; ()
::

::hangnum
20\. {pb:O:0.0337}
::

::gatha1
Catusuyonisusattamanaṭṭhiti-
::

::gatha2
Tibhavapañcagatīsuparibbhamiṃ,
::

::gatha3
Kasirabhāravaho ahamañjase
::

::gathalast
Sakaṭabhāravaho gavajoyathā; ()
::

::hangnum
21\.
::

::gatha1
Itisamañña dharo’simamutra’haṃ
::

::gatha2
Iti nihīnapasattha kulo bhaviṃ,
::

::gatha3
Iti bhaviṃ abhīrūpavirūpimā
::

::gathalast
Itipi bhatta phakhalāphala māhariṃ; ()
::

::hangnum
22\. {pb:O:0.0338}
::

::gatha1
Anubhaviṃkusalākusalārahaṃ
::

::gatha2
Vividhadukkhamadukkha madukkha khaṃ,
::

::gatha3
Dasasatāyu satāyumitobhaviṃ
::

::gathalast
Itibhavaṃtibhavaṃsamanussari; () (Yamakabandhanaṃ)
::

::hangnum
23\.
::

::gatha1
Itiha yāvasumedha bhavaṃ sudhī
::

::gatha2
Sumariyā’tigatā’mitajātiyo,
::

::gatha3
Asari sopaṭilomavasā tato-
::

::gathalast
Ppabhuti yāva ito tatiyaṃ bhavaṃ; ()
::

::hangnum
24\.
::

::gatha1
Punaramutra tatobhavato cuto
::

::gatha2
Samupapajji manantarajātiyaṃ,
::

::gatha3
Tahimahaṃtusite tidasālaye
::

::gathalast
Bhavimatijjuti santusitābhidho; ()
::

::hangnum
25\. {pb:O:0.0339}
::

::gatha1
Tusitadevanikāyasamatvayo
::

::gatha2
Paramarūpa vilāsadharo’bhaviṃ,
::

::gatha3
Sumadhurāmatamāhari midisaṃ
::

::gathalast
Anubhaviṃsukhamindriya gocaraṃ; ()
::

::hangnum
26\.
::

::gatha1
Samupajīvimamānusahāyana-
::

::gatha2
Catusahassa mahaṃtusitālaye,
::

::gatha3
Marugaṇamburuhāsanayācanaṃ
::

::gathalast
Iha paṭicca tato bhavato cuto; ()
::

::hangnum
27\.
::

::gatha1
Jananirājiniyā maṇicetiye
::

::gatha2
Sugatadhātumivā’samakucchiyaṃ,
::

::gatha3
Ravikule paṭisandhimahaṃ pitra-
::

::gathalast
Narapatiṃ adhikicca samappayiṃ; ()
::

::hangnum
28\.
::

::gatha1
Itiha rūpamarūpamanādikaṃ
::

::gatha2
Viparivattati vattati nāparaṃ,
::

::gatha3
Visatiyā sati yāva dhiyā’sanaṃ
::

::gathalast
Vihatamohatamo’si bhave sudhī; () (Yamakabandhanaṃ;)
::

::hangnum
29\. {pb:O:0.0340}
::

::gatha1
Cutupapattipabandhavasenahi
::

::gatha2
Avasavakattanadhātuparamparā,
::

::gatha3
Jalitadīpasikhe’va pavattati
::

::gathalast
Nayidhapuggalavedakakārako; ()
::

::hangnum
30\.
::

::gatha1
Purimakhandhapabandhamanekadhā
::

::gatha2
Itivavatthayato hi kudiṭṭhiyo,
::

::gatha3
Apagatā’ttani vīsativatthukā
::

::gathalast
Tamihadiṭṭhivisuddhi’ti vuccati; ()
::

::hangnum
31\. {pb:O:0.0341}
::

::gatha1
Satimato ravimaṇḍalasantibhā
::

::gatha2
Sakaṭamagganibhā’yamanussati,
::

::gatha3
Purimajātisu nābhivirajjhati
::

::gathalast
Saravaye sarabhaṅgasaro yathā; ()
::

::hangnum
32\.
::

::gatha1
Acutiyācutiyāmati māsane
::

::gatha2
Sutavatī’tavatī’hati bujjhituṃ,
::

::gatha3
Samudite’mudite kumudāni’ma
::

::gathalast
Nakamalā kamalāni alaṅkari; () (Yamakabandhanaṃ;)
::

::hangnum
33\.
::

::gatha1
Ruciracandamaricivilepinī
::

::gatha2
Kumudasaṇḍavikāsavihāsinī,
::

::gatha3
Rajanimajjhimayāmavilāsinī
::

::gathalast
Tadadhisīladhanaṃ vijābhāsi kiṃ ()
::

::hangnum
34\. {pb:O:0.0342}
::

::gatha1
Ghanasunīlavisālatapovanaṃ
::

::gatha2
Analabhāsurakīṭakulākulaṃ,
::

::gatha3
Rajanirājiniyā kusumākulā-
::

::gathalast
Viraḷakesakalāpasiriṃ bhajī; ()
::

::hangnum
35\.
::

::gatha1
Tadupahāraratāyi’va komudī-
::

::gatha2
Bhujalatāya vibhāvaribhīruyā,
::

::gatha3
Gahitalājakabhājanavibbhamaṃ
::

::gathalast
Phuṭitakeravakānana māhari; ()
::

::hangnum
36\.
::

::gatha1
Tibhuvanekaraviṃ ravibhattari
::

::gatha2
Aparadīpagate sarasīvadhū,
::

::gatha3
Rajaniyā vihitāvasarā’pi kiṃ
::

::gathalast
Paricariṃsu patibbatamabbhutaṃ; ()
::

::hangnum
37\.
::

::gatha1
Parilasiṃsu bhusaṃ bhuvane’vu bho
::

::gatha2
Ravipathe vitatā, vitatārakā,
::

::gatha3
Animise hi mahāya mahimato
::

::gathalast
Jalitadīpasikhāca mahītale; ()
::

::hangnum
38\. {pb:O:0.0343}
::

::gatha1
Makaratenaketanasantibhā
::

::gatha2
Tuhinadīdhitidīdhiti majjhime,
::

::gatha3
Nisi dadāra sadārasarāginaṃ
::

::gathalast
Hadayakeravakeravakānanaṃ; () (Yamakabandhanaṃ)
::

::hangnum
39\.
::

::gatha1
Atha bhavābhavadiṭṭhivibheda naṃ
::

::gatha2
Vimati moha tamopuṭapāṭa naṃ,
::

::gatha3
Cutupapātapabhuti vijāna naṃ
::

::gathalast
Kathamalattha sadibbaviloca naṃ; ()
::

::hangnum
40\.
::

::gatha1
Kusalakammapabhāvasamubbhavaṃ
::

::gatha2
Sukhumaduragatāni’pi gocaraṃ,
::

::gatha3
Animisāna pasādavilocanaṃ
::

::gathalast
Rudhirasembhamakalāpagataṃka yathā; ()
::

::hangnum
41\. {pb:O:0.0344}
::

::gatha1
Tathariva’kkhisamena sudhāsinaṃ
::

::gatha2
Vimatidiṭṭhimisodhanahetunā,
::

::gatha3
Hatamanopakilesamalena so
::

::gathalast
Vigatamānusakenahi cakkhunā; ()
::

::hangnum
42\.
::

::gatha1
Karatalamburuhoparicakkhumā
::

::gatha2
Yathārivā’malakībadarīphalaṃ,
::

::gatha3
Cutupapattigatepi tathāgate
::

::gathalast
Tibhuvanamhi yathicchita maddasa; ()
::

::hangnum
43\.
::

::gatha1
Navupapātakhaṇeca cutikkhaṇe
::

::gatha2
Visayabhāvamupenti tathāgatā,
::

::gatha3
Tadupacāravaseni’hadassanaṃ
::

::gathalast
Khamati aṭṭhakathācariyāsabho; ()
::

::hangnum
44\. {pb:O:0.0345}
::

::gatha1
Upadhihīna’dhihanīnatathāgate
::

::gatha2
Anapanītapaṇīta tathāgate,
::

::gatha3
Anabhirūpa’bhirūpatathāgate
::

::gathalast
Sugati duggati dugga mupāgate; () (Yamakabandhanaṃ;)
::

::hangnum
45\.
::

::gatha1
Tiriyamuddhamadhopatitīya so
::

::gatha2
Matipahaṃ abhipassi yathārahaṃ,
::

::gatha3
Nicitakammapatheca tathāgate
::

::gathalast
Upari pādakajhānasamuṭṭhito; ()
::

::hangnum
46\.
::

::gatha1
Akusalāni kariṃsu ime tidhā
::

::gatha2
Sucaritāni kariṃsu tidhā ime,
::

::gatha3
Ariyamaggaphalehika samaṅgino
::

::gathalast
Nasamaṇā’tipi antimavatthunā; ()
::

::hangnum
47\.
::

::gatha1
Guṇanirākaraṇena asādhavo
::

::gatha2
Upavadiṃsu nasanti guṇā’ti’me,
::

::gatha3
Apicasappurisā’riyapuggale
::

::gathalast
Tadanurūpaguṇehi pasaṃsayuṃ; ()
::

::hangnum
48\.
::

::gatha1
Vitathaladdhiparāmasanā ime
::

::gatha2
Paramaladdhiparāmasanā ime,
::

::gatha3
Gahitaladdhivasena tahiṃtahiṃ
::

::gathalast
Nicitakammapathā janatā ayaṃ; ()
::

::hangnum
49\.
::

::gatha1
Caturapāyamapāyamapāyatiṃ
::

::gatha2
Upagatā sugati sugatiṃiti,
::

::gatha3
Yati samāhitavāhitavā’ ddasa
::

::gathalast
Animisakkhisamakkhisamanvito; () (Yamakabandhanaṃ)
::

::hangnum
50\. {pb:O:0.0347}
::

::gatha1
Sammāsammasatosato satimato kammādihetubbhavaṃ
::

::gatha2
Rūpārūpamanāgataṅni mahā mohandhakāro dhiyā,
::

::gatha3
Abbhatthaṅgami yāya soḷasavidhā kaṅkhācatekālikā
::

::gathalast
Sākaṅkhātaraṇabbisuddhu dutiyeyāme pavattā mati; ()
::

Iti medhānandābhidhānenayatinā viracite sakalakavijana hadayānandadānanidāne jinavaṃsadīpe avidure nidāne pubbenivāsañāṇadibbacakkhuñāṇādhigama pavattiparidīpo terasamo saggo.

::hangnum
1\. {pb:O:0.0348}
::

::gatha1
Sudhākare vikasitakeravākare
::

::gatha2
Kamenu’ pāsati sati pacchimaṃ disaṃ,
::

::gatha3
Vihāvarī sasirucirānanaṃ jinaṃ
::

::gathalast
Bhajanti pacchimamathayāma motari; ()
::

::hangnum
2\.
::

::gatha1
Khaṇaṃ nisāpati virahātureva’yaṃ
::

::gatha2
Nisāvadhū malinapayodharambarā,
::

::gatha3
Catuddisāyatanayanehi sampati
::

::gathalast
Mumoca sīkaranikarassubindavo; ()
::

::hangnum
3\.
::

::gatha1
Kilesanāsanapasuto samādhinā
::

::gatha2
Puthujjano tadanusayaṃ yathubbahe,
::

::gatha3
Tathaṃ’sunā bhuvanakalaṅkasodhano
::

::gathalast
Nahe kalānidhi sakalaṅka mubbahī; ()
::

::hangnum
4\. {pb:O:0.0349}
::

::gatha1
Puratthime nabhasi vikiṇṇa tārakā-
::

::gatha2
Pabandhanibbharatimiraṃ viyākarī
::

::gatha3
Nisāvadhu valayitahārabhāsura-
::

::gathalast
Sunīlakomalanavakuntalassiriṃ; ()
::

::hangnum
5\.
::

::gatha1
Vipassanābalavimalīkatantaro
::

::gatha2
Jinaṅkuro duritamalaṃva candimā,
::

::gatha3
Maricisañcayadhavalīkatambaro
::

::gathalast
Tamocayaṃ tamanucaraṃ nirākarī; ()
::

::hangnum
6\.
::

::gatha1
Pavāyi sītalamalayānilo bhusaṃ
::

::gatha2
Disaṅganā sisiratusārabindavo,
::

::gatha3
Mumoca sā vicari nisā nisākara-
::

::gathalast
Marīcimañjariparicumbite bhuvi; ()
::

::hangnum
7\. {pb:O:0.0350}
::

::gatha1
Niraṅgaṇe nirupakilesa niccale
::

::gatha2
Mudumhi kammaniyavisuddhibhāvage,
::

::gatha3
Samāhite manasi vipassanāmanaṃ
::

::gathalast
Athāsavakkhayamatiyā’ bhīnīhari; ()
::

::hangnum
8\.
::

::gatha1
Sabārasaṅgikabhavacakka majjhagā
::

::gatha2
Anukkamena’pi paṭilomato sudhī
::

::gatha3
Vavatthayaṃ yamariyañāṇadassanaṃ
::

::gathalast
Visuddhiyā visaddhiyā taduccate; ()
::

::hangnum
9\.
::

::gatha1
Khaṇena yo sarati sahassalocano
::

::gatha2
Yathāvato dasasatamattha massapi,
::

::gatha3
Vidhātuno nijacaraṇaṅgulippabhā-
::

::gathalast
Vibhusitā’khilabhuvanodarassa’pi; ()
::

::hangnum
10\. {pb:O:0.0351}
::

::gatha1
Asesanīvaraṇatusārasosino
::

::gatha2
Samādhisambhava’ khilajhānalābhino,
::

::gatha3
Jagattayaṃ karabadaraṃ’va dassino
::

::gathalast
Nayassa kassaci visayatta māgataṃ; ()
::

::hangnum
11\.
::

::gatha1
Adiṭṭha mappaṭi viditaṃ sayaṃpurā
::

::gatha2
Anuttaraṃtamariyañāṇadassanaṃ,
::

::gatha3
Imassa gotamasamaṇassa sijjhate
::

::gathalast
Garūpasevanavirahassa abbhūtaṃ; ()
::

::hangnum
12\.
::

::gatha1
Bhavebhave parivitadānapārami-
::

::gatha2
Balena’hū vijaṭitalobhabandhano,
::

::gatha3
Samettikhantyanugatasīlapāramī-
::

::gathalast
Jalena nibbutapaṭighādipāvako; ()
::

::hangnum
13\. {pb:O:0.0352}
::

::gatha1
Bhavebhave bhavi thirañāṇapāramī-
::

::gatha2
Padhaṃsitā’khilaviparītadassano,
::

::gatha3
Vināyakappabhuti garūpasevana-
::

::gathalast
Vasena pucchiya hatamohasaṃsayo; ()
::

::hangnum
14\.
::

::gatha1
Bhavebhave budhajanapujanādinā
::

::gatha2
Garūbhivādanabahumānanādinā,
::

::gatha3
Janāpacāyanavidhinā vinodayi
::

::gathalast
Sadappa munnati mabhimāna muddhaṭaṃ; ()
::

::hangnum
15\.
::

::gatha1
Bhavebhave vibhavaratiṃ ratiṃbhave
::

::gatha2
Anaṅgasaṅgamarati maṅganāratiṃ,
::

::gatha3
Gharā’bhinikkhamiya’nagāriyaṃrato
::

::gathalast
Apānudī paṭilabhi jhāna mattanā; ()
::

::hangnum
16\. {pb:O:0.0353}
::

::gatha1
Bhavebhave sa’vīriya saccapāramī-
::

::gatha2
Parāyaṇo adhikusalesu cāratiṃ,
::

::gatha3
Jahaṃ vacīduritamalaṃ catubbidhaṃ
::

::gathalast
Visodhayī nijahadayañca paggahī; ()
::

::hangnum
17\.
::

::gatha1
Bhave bhave iti samatiṃsapāramī-
::

::gatha2
Visujjhitā’ kusalamanomalimaso,
::

::gatha3
Kamena indriya paripākataṃ gato
::

::gathalast
Nacaññasampada mahipatthayī sudhī; ()
::

::hangnum
18\.
::

::gatha1
Bhave bhave agaṇitameva bodhiyā
::

::gatha2
Dayāya coditahadayo’hi kapatthanaṃ,
::

::gatha3
Akā catubbidhaphalasampadā tato
::

::gathalast
Padissare niravasarā riva’ntani; ()
::

::hangnum
19\. {pb:O:0.0354}
::

::gatha1
Bhave bhave sakapaṇidhānasattiyā
::

::gatha2
Tidhā’hisaṅkhatakusalaṃ imassa bho,
::

::gatha3
Nasādhaye kimariyañāṇadassanaṃ
::

::gathalast
Anaññapuggalavisayaṃ nasaṃsayo; ()
::

::hangnum
20\.
::

::gatha1
Aniccato’dayavayatāya dukkhato
::

::gatha2
Sadukkhatāyapi avidheyatādinā,
::

::gatha3
Anattato varamati khandhapañcakaṃ
::

::gathalast
Punappunaṃ samupaparikkha mussahī; ()
::

::hangnum
21\.
::

::gatha1
Kalāpasammasanamukhena bārasa-
::

::gatha2
Vidhe anādikabhavacakkanissite,
::

::gatha3
Kamena sattasu anupassanāsu so
::

::gathalast
Jinaṅkuro tadavayave’bhinīhari; ()
::

::hangnum
22\. {pb:O:0.0355}
::

::gatha1
Aniccatobhusamanupassamuddhari
::

::gatha2
Asesasaṅkhatagataniccasaññitaṃ,
::

::gatha3
Anattato samanuvipassa dukkhato
::

::gathalast
Sasaṅkhatepajahi sukhattasaññitaṃ; ()
::

::hangnum
23\.
::

::gatha1
Vinodayī sumati virāganibbidā-
::

::gatha2
Vasena saṅkhatagatarāganandiyo,
::

::gatha3
Nirodhanissajanavasā’nupassiya
::

::gathalast
Tathodayādiyanamasesaṅghate; ()
::

::hangnum
24\.
::

::gatha1
Vidhāyadubbidhamanupassato kasato
::

::gatha2
Asesasaṅkhatamapi nāmarūpato,
::

::gatha3
Nidānato punakhaṇato’dayabbayaṃ
::

::gathalast
Upaṭṭhahi dviguṇitapañcavisadhā; ()
::

::hangnum
25\. {pb:O:0.0356}
::

::gatha1
Sudhīmato taruṇavipassanāyi’me
::

::gatha2
Vipassakassi’ti dasupakkilesakā,
::

::gatha3
Bhavuṃpabhāsatimatipītinicchayo
::

::gathalast
Sukhī’hanāsamathanikantyupekkhanā; ()
::

::hangnum
26\. {pb:O:0.0357}
::

::gatha1
Pasannalohita paripuṇṇaviggahā
::

::gatha2
Viniggatā niravadhilokadhātusu,
::

::gatha3
Vipassanābalapabhavā’bhipatthari
::

::gathalast
Sudhantakañcanarasapiñjarappabhā; ()
::

::hangnum
27\.
::

::gatha1
Ayaṃpatho nabhavati tappabhādayo
::

::gatha2
Visattikāpabhutikilesavatthukā,
::

::gatha3
Punodayabbaya manupassato tato
::

::gathalast
Patho samubbhavi dasupakkilesagaṃ; ()
::

::hangnum
28\.
::

::gatha1
Pathāpathaṃ samupaparikkhatoiti
::

::gatha2
Sudhīmato taruṇavipassakassayā,
::

::gatha3
Samuṭṭhitā nisitavipassanāmati
::

::gathalast
Pathāpathikkhaṇakavisuddhi vuccate; ()
::

::hangnum
29\. {pb:O:0.0358}
::

::gatha1
Narāsabho adhigatañātatīraṇa-
::

::gatha2
Pariññavā uparipahāṇasaṅkhayā,
::

::gatha3
Pariññayā ubhaya visuddhisiddhiyā
::

::gathalast
Tisaccadassanapasuto samārabhī; ()
::

::hangnum
30\.
::

::gatha1
Aniccalakkhaṇamapaki dukkhalakkhaṇaṃ
::

::gatha2
Anattalakkhaṇamatha sabbasaṅkhate,
::

::gatha3
Yathāvato nasamanupassi santati-
::

::gathalast
Riyāpathehica pihitaṃghaṇenaso; ()
::

::hangnum
31\.
::

::gatha1
Visodhayaṃ matimudayabbaye tato
::

::gatha2
Lahuṃ tilakkhaṇavisadattago bhusaṃ,
::

::gatha3
Vipassanāpathapaṭipanna mattanā
::

::gathalast
Alatthabhaṅgadhibhayañāṇamādikaṃ; ()
::

::hangnum
32\. {pb:O:0.0359}
::

::gatha1
Sayambhuno uparinavānupassanā-
::

::gatha2
Vibhāvanā navaguṇavaṇṇanāyidha,
::

::gatha3
Vidhīyate navavidhañṇabhāvanā
::

::gathalast
Pavuccate sapakaṭipadāvisuddhiti; ()
::

::hangnum
33\.
::

::gatha1
Matīhitihipi catusaccachādaka-
::

::gatha2
Tamovidhaṃsana samanantaraṃ thiraṃ,
::

::gatha3
Nirodhagocaramalabhittha gotrabhu-
::

::gathalast
Matiṃ sudhī anariyagottabāhiraṃ; ()
::

::hangnum
34\. {pb:O:0.0360}
::

::gatha1
Pasatthagotrabhumatidinnasaññakaṃ
::

::gatha2
Samūlamuddhaṭakalusattayaṃ sudhī,
::

::gatha3
Vibandhaduggativinipātanādikaṃ
::

::gathalast
Athādimaṃpaṭilabhī ñāṇadassanaṃ; ()
::

::hangnum
35\.
::

::gatha1
Yadevanantaraphaladanti paṇḍitā
::

::gatha2
Vadantitapphalamapi paccavekkhaṇaṃ,
::

::gatha3
Alattha so puna dutiyāya bhumiyā
::

::gathalast
Vipassanaṃ samadhigamāya bhāvayī; ()
::

::hangnum
36\.
::

::gatha1
Bhusovisosita bhavadukkhakaddamaṃ
::

::gatha2
Akālikaṃ tanukatakibbisattayaṃ,
::

::gatha3
Anuttaraṃ dutiyamalattha tapphalaṃ
::

::gathalast
Sapaccavekkhaṇamatha ñāṇadassanaṃ; ()
::

::hangnum
37\. {pb:O:0.0361}
::

::gatha1
Vipassanaṃpunarapibhāvayaṃ sayaṃ
::

::gatha2
Samuddhaṭālayapaṭighaṃ bhavāpahaṃ,
::

::gatha3
Sapaccavekkhaṇaphalañāṇamajjhagā
::

::gathalast
Anuttaraṃ tatiyaka ñāṇadassanaṃ; ()
::

::hangnum
38\.
::

::gatha1
Tilakkhaṇaṃ thiramatimā’bhipattiyā
::

::gatha2
Subhāvayika upari catutthabhumiyā,
::

::gatha3
Avāriyāsaniriva tālamatthake
::

::gathalast
Kilesamuddhaniranihaccacārinaṃ; ()
::

::hangnum
39\.
::

::gatha1
Nivāritākhila bhavacakkavibbhamaṃ
::

::gatha2
Savāsanāparimita pakāpanāsanaṃ,
::

::gatha3
Anaññagocara varañāṇadassanaṃ
::

::gathalast
Alattha tapphalamapipaccavekkhaṇaṃ; ()
::

::hangnum
40\. {pb:O:0.0362}
::

::gatha1
Tadāsavakkhayamatigñāṇadassana-
::

::gatha2
Visuddhivuccati arahattapattiyā,
::

::gatha3
Sahevacuddasavidha buddhabuddhiyo
::

::gathalast
Jino catubbidha paṭisambhidālabhī; ()
::

::hangnum
41\.
::

::gatha1
Asādhāraṇaṃ ñāṇachakkaṃbalāni
::

::gatha2
Dasa’ṭṭhārasāveṇikā buddhadhammā,
::

::gatha3
Catuddhāvisārajjamiddhānubhāvā
::

::gathalast
Samiddhāsahecārahattena tassa; ()
::

::hangnum
42\.
::

::gatha1
Abhiññeyyadhamme abhiññāya sāmaṃ
::

::gatha2
Pariññeyya dhamme pariññāya sāmaṃ,
::

::gatha3
Pahātabba dhamme pahantvāna sāmaṃ
::

::gathalast
Sanibbānamaggapphalaṃ sacchikatvā; ()
::

::hangnum
43\. {pb:O:0.0363}
::

::gatha1
Siyāyāvatāñeyya dhammappavatti
::

::gatha2
Siyātāvatā tassa ñāṇappavatti,
::

::gatha3
Abhiññāya sabbaññutāñāṇa māsi
::

::gathalast
Sahevārahattena sabbaññu buddho; ()
::

::hangnum
44\.
::

::gatha1
Mahāmohaniddāpagomaggañāṇa-
::

::gatha2
Ppabuddho’hisambodhiyā sobhamāno,
::

::gatha3
Munindo dinindaṃ’ susandohahāsi-
::

::gathalast
’Ndirāmandirindivarābhaṃahāsi; ()
::

::hangnum
45\.
::

::gatha1
Subuddhābhisambodhipubbācalambhā
::

::gatha2
Sahevāruṇo buddhasūrodayena,
::

::gatha3
Samuṭṭhāsi veneyya bandhūhisaddhiṃ
::

::gathalast
Pabujjhiṃsu abbhuggatamhojakosā; ()
::

::hangnum
46\. {pb:O:0.0364}
::

::gatha1
Uḷārāvabhāso tadā jātikhette
::

::gatha2
Bhusaṃpātubhuto mahīsampavedhi,
::

::gatha3
Siḷāsāḷaseḷāvataṃsā subhāni
::

::gathalast
Nimattāni battiṃsajātātiloke; ()
::

::hangnum
47\.
::

::gatha1
Tamojālaviddhaṃsanādīni loke
::

::gatha2
Karontova cattārikiccāni’māni,
::

::gatha3
Samuṭṭhāsi tasmiṃkhaṇe raṃsimāli
::

::gathalast
Rivādiccavaṃsubbhavo buddhasūro; ()
::

::hangnum
48\.
::

::gatha1
Mahīlājavuṭṭhīhi sañchannabhutā
::

::gatha2
Nabhaṃ kanibbharaṃ gandhadhupaddhajehi,
::

::gatha3
Chaṇhokulā kevalaṃ lokadhātu
::

::gathalast
Mahāmaṅgalāvāsa kalīlāvalambiṃ ()
::

::hangnum
49\. {pb:O:0.0365}
::

::gatha1
Tadātappadambhoja pūjāgatānaṃ
::

::gatha2
Siro bhattibhārañjalīnaṃ surānaṃ,
::

::gatha3
Nirālambamākāsa randhaṃ babhāsa
::

::gathalast
Pabhāsāra cūḷāmaṇihakā’karāḷaṃ; ()
::

::hangnum
50\.
::

::gatha1
Guṇonāma sakkhandhasantāna suddhi
::

::gatha2
Sakosuddhakhanvdhappabandhohi buddho,
::

::gatha3
Namobuddhabhutassa nipphantañāṇa-
::

::gathalast
Ppahāṇānubhāvāhirūpassatassa; ()
::

Iti medhānandābhidhānenayatinā viracite sakalakavijana hadayānandadānanidāne jinavaṃsadīpe avidure nidāne mahā bodhisattassa ariyamaggañāṇābhisambodhi samadhigama pavattiparidīpo cuddasamo saggo.

::centre
Jinavaṃsadīpe avidure nidānabhāgo dutiyo.
::

::hangnum
1\. {pb:O:0.0367}
::

::gatha1
Asseva pakallaṅkavarassakāraṇā
::

::gatha2
Sīsakkhimaṃsāni ca dārasunavo,
::

::gatha3
Datvā cirassaṃ akarinti dukkaraṃ
::

::gathalast
So (indavaṃsā’)bhidhajo vicintayī; ()
::

::hangnum
2\.
::

::gatha1
Pallaṅkato tāva navuṭṭhahaṃ tahiṃ
::

::gatha2
Pallaṅkamādhāya nisajja sattahaṃ,
::

::gatha3
Saṅkappapuṇṇo’dhisamādhayo muni
::

::gathalast
Sammā samāpajji anekakoṭiyo; ()
::

::hangnum
3\.
::

::gatha1
Nā’yaṃ jahāte vijayāsanā’layaṃ
::

::gatha2
Yaṃkiñcikiccaṃ karaṇiyamassahi,
::

::gatha3
Saṃvijjate dānipi kāci devatā
::

::gathalast
Saṅkābhighā’tābhivitakkayuṃ iti; ()
::

::hangnum
4\. {pb:O:0.0368}
::

::gatha1
Tāsaṃ viditvāna vitakkamāsanā
::

::gatha2
Abbhuṭṭhito so gaganaṅgaṇaṃ khaṇaṃ,
::

::gatha3
Saṃdassayanto yamapāṭihāriyaṃ
::

::gathalast
Nissaṃsayo saṃsayasallamuddharī; ()
::

::hangnum
5\.
::

::gatha1
Nissāya pallaṅkamimaṃ mahīruhaṃ
::

::gatha2
Sampattasambodhipado’smi cintiya,
::

::gatha3
Oruyha pakallaṅkaṭhitappadesato
::

::gathalast
Pubbuttarānañhi disāna mantarā; ()
::

::hangnum
6\.
::

::gatha1
Sattāha mindivaracārulocana-
::

::gatha2
Pañcappabhāsāranisecanena so,
::

::gatha3
Samapūjayanto jayabodhimāsanaṃ
::

::gathalast
Aṭṭhāsi lokekavilocano jino; ()
::

::hangnum
7\. {pb:O:0.0369}
::

::gatha1
Gantvā ṭhītaṭṭhānajayāsanantarā
::

::gatha2
Pubbāparassaṃ disi sattavāsaraṃ,
::

::gatha3
Nikkhittacakkaṅkitapādapaṅkajo
::

::gathalast
So caṅkamī nimmitaratanacaṅkame; ()
::

::hangnum
8\.
::

::gatha1
So bodhito uttarapacchimantarā
::

::gatha2
Devehi nānāratanehi nimmite,
::

::gatha3
Sattāhamattaṃ maṇimandire muni
::

::gathalast
Sammābhidhammaṃ pavihāsi sammasaṃ; ()
::

::hangnum
9\.
::

::gatha1
Manthācale’nambunidhiṃ’va kesavo
::

::gatha2
Viññāṇakaṇḍādiṭasā catubbidhaṃ,
::

::gatha3
Tasmiṃ nisinno muni dhammasaṅgaṇi-
::

::gathalast
Mālolayī ñāṇabalena duddasaṃ; ()
::

::hangnum
10\. {pb:O:0.0370}
::

::gatha1
Vebhaṅgiyaṃ khandhavibhaṅgamādikaṃ
::

::gatha2
Gambhīramaṭṭhārasadhā sudubbudhaṃ,
::

::gatha3
So mārabhaṅgo’tha vibhaṅgasāgaraṃ
::

::gathalast
Saṃkhobhayī ñāṇayugantavāyunā; ()
::

::hangnum
11\.
::

::gatha1
So dhātusuññattapajānano jino
::

::gatha2
Nissattanijjivasabhāvadhātuyo,
::

::gatha3
Vitthārayanto tadanantaraṃ varaṃ
::

::gathalast
Nānānayaṃ dhātukathaṃ vavatthayī; ()
::

::hangnum
12\.
::

::gatha1
Khandhādipaññattivasena chabbidhā
::

::gatha2
Paññattiyo’ti suvibhattamātikaṃ,
::

::gatha3
Paññāya sabbaññujino’tha puggala-
::

::gathalast
Paññatti mālolayi aggapuggalo; ()
::

::hangnum
13\. {pb:O:0.0371}
::

::gatha1
Vādībhasīho sakavādamaṇḍalaṃ
::

::gatha2
Oruyha sammā paravādamaṇḍalaṃ,
::

::gatha3
Suttāni saṅgayha sahassamaṭṭhadhā
::

::gathalast
Saṃkhitta mādo mukhavādayuttikaṃ; ()
::

::hangnum
14\.
::

::gatha1
Ñāṇena vitthāriyamāna mattano
::

::gatha2
Kiñcāpya’nantāpariyanta muttamaṃ,
::

::gatha3
Takkīhi nakkāvacaraṃ nakehici
::

::gathalast
Nātho kathāvatthu mathā’bhisammasi; ()
::

::hangnum
15\.
::

::gatha1
Yaṃ mūlakhandhādivasā dasabbidhaṃ
::

::gatha2
Uddesaniddesapadā’nurūpato,
::

::gatha3
Niṭṭhānato saṃsayato vibhāgiyaṃ
::

::gathalast
Gambhīrañāṇena’tha sāgarūpamaṃ; ()
::

::hangnum
16\. {pb:O:0.0372}
::

::gatha1
Santaṃ paṇitaṃ nipuṇaṃ sududdasaṃ
::

::gatha2
Guḷhaṃ atakkāvacaraṃ acintiyaṃ,
::

::gatha3
Nānānayaṃ taṃ yamakaṃ susaññamo
::

::gathalast
Dhammassaro sammasi nippadesato; ()
::

::hangnum
17\.
::

::gatha1
Nānānayu’ttuṅgataraṅganibbharaṃ
::

::gatha2
Neyyatthanītatthamaṇihi maṇḍitaṃ,
::

::gatha3
Dhammantarāvaṭṭasataṃ athāparaṃ
::

::gathalast
Saddhammakhandhodakakhandhapūritaṃ; ()
::

::hangnum
18\.
::

::gatha1
Satthā catubbisa timattapaccaya-
::

::gatha2
Velaṃ paricchedavisālapaṭṭanaṃ,
::

::gatha3
Gambhīrapaṭṭhāna mahaṇṇavaṃ kathaṃ
::

::gathalast
Ālolayaṃ sammasi ñāṇamerunā; ()
::

::hangnum
19\. {pb:O:0.0373}
::

::gatha1
Nissaṅgañāṇo muni hetupaccayo
::

::gatha2
Iccādinā’ropitamātikārahaṃ,
::

::gatha3
Niddiṭṭhanidedasapadaṃ papañcita-
::

::gathalast
Ñeyyaṃ catubbīsavidhaṃ sudubbudhaṃ; ()
::

::hangnum
20\.
::

::gatha1
Nissāya bāvīsavidhe tike tika-
::

::gatha2
Paṭṭhāna mantogadhanāmarūpike
::

::gatha3
Nissāya nissesake tathā duka-
::

::gathalast
Paṭṭhāna mantogadhanāmarūpike ()
::

::hangnum
21\.
::

::gatha1
Bāvisamattā tikamātikā duke
::

::gatha2
Pakkhippa paṭṭhānavidaṃ dukantikaṃ,
::

::gatha3
Bāvīsamattāya tike sataṃduke
::

::gathalast
Pakkhippa paṭṭhānamidaṃka tikaddukaṃ; ()
::

::hangnum
22\. {pb:O:0.0374}
::

::gatha1
Katvā tikesve’va tike duvīsati
::

::gatha2
Paṭṭhāna mantogatike tikattikaṃ,
::

::gatha3
Katvā dukesve’va tathā sataṃduke
::

::gathalast
Paṭṭhāna mantāgetike dukaddukaṃ; ()
::

::hangnum
23\.
::

::gatha1
Iccānulome janayāni pakkhipaṃ
::

::gatha2
Cha ppaccanīye’pi nayāni pakkhipaṃ,
::

::gatha3
Evaṃ khipitvā anulomapaccani-
::

::gathalast
Yecā’pi cha ppaccaniyā’nulomake; ()
::

::hangnum
24\.
::

::gatha1
Gambhīrapaṭṭhānamahodadhiṃ iti
::

::gatha2
Saṅkhobhayaṃ sammasi ñāṇamerunā,
::

::gatha3
Taṃ sammasantassa savatthukaṃ chavi-
::

::gathalast
Vaṇṇo pasanto’si pasīdi lohitaṃ; ()
::

::hangnum
25\. {pb:O:0.0375}
::

::gatha1
Tasmiṃkhaṇe cattajavaṇṇadhātuyo
::

::gatha2
Aṭṭhaṃsu ṭhānamhi asitihatthake,
::

::gatha3
Aññatra’dhiṭṭhānabalaṃ sarīrato
::

::gathalast
Chabbaṇṇaraṃsī visarā’hiniccharuṃ; ()
::

::hangnum
26\.
::

::gatha1
Sevālakālindinadi’ndirāpati-
::

::gatha2
Nilambari’ndivaravaṇṇasantibhā,
::

::gatha3
Kesa’kkhimassūhika viniggatā bhusaṃ
::

::gathalast
Nīlappabhā’sesadisā alaṅkaruṃ; ()
::

::hangnum
27\.
::

::gatha1
Tāsaṃ vasā’ sesadisāvilāsinī
::

::gatha2
Āsuṃ yathā pārutanīlakambalā,
::

::gatha3
Tā cakkavāḷāti papūrayantiyo
::

::gathalast
Dhāviṃsu nilopalacuṇṇasannibhā; ()
::

::hangnum
28\. {pb:O:0.0376}
::

::gatha1
Nissesalokaṃ haritālakuṅkuma-
::

::gatha2
Cuṇṇehi sovaṇṇarasehi missakaṃ,
::

::gatha3
Ālepayantīviya pītaraṃsiyo
::

::gathalast
Yā niggatā kañcanasannibhattacā; ()
::

::hangnum
29\.
::

::gatha1
Tāsaṃ vasenā’si siṇerupabbata-
::

::gatha2
Rājā vilino’va mahaṇṇave jalaṃ,
::

::gatha3
Saṃkappitā’va’ṭṭha disāgajā’bhavuṃ
::

::gathalast
Niddhantacāmīkarakappanādinā; ()
::

::hangnum
30\.
::

::gatha1
Lākhārasānaṃ parisecanaṃ viya
::

::gatha2
Nindūracuṇṇo’kiraṇaṃ’va yādisi,
::

::gatha3
Sañjhāpabhārattasurattaraṃsiyo
::

::gathalast
Nikkhamma dhāviṃsu samaṃsalohitā; ()
::

::hangnum
31\.
::

::gatha1
Tāsaṃ vasenā’khilabhūmikāminī
::

::gatha2
Āsī nimuggāriva uttaraṇṇave,
::

::gatha3
Ambhojarāgehi sunimmitāni’va
::

::gathalast
Sabbāni dabbānya’bhavuṃ jagattaye;()
::

::hangnum
32\. {pb:O:0.0377}
::

::gatha1
Yākundasogandhikacandacandikā-
::

::gatha2
Kappūrakhīrodadhivīcipaṇḍarā,
::

::gatha3
Aṭṭhīhi dāṭhāhī vitassaṭā bhusaṃ
::

::gathalast
Odātaraṃsī dhavalīkaruṃ disā; ()
::

::hangnum
33\.
::

::gatha1
Tāsaṃ vasenā’si yathā mahīvadhu
::

::gatha2
Odātavatthehi nivatthapārutā,
::

::gatha3
Tā khīradhārāparisekabandhurā
::

::gathalast
Dhāviṃsu buddhassa yasonibhāpabhā; ()
::

::hangnum
34\.
::

::gatha1
Sabbādisāyo’khilalokadhātuyo
::

::gatha2
Mañjiṭṭhapaṅkehi vilepayanti’ca,
::

::gatha3
Nikkhamma mañjiṭṭhapabhā tatotato
::

::gathalast
Dhāviṃsu sañcuṇṇapavāḷasantibhā ()
::

::hangnum
35\. {pb:O:0.0378}
::

::gatha1
Nīlādidhātussarasehi pañcahi
::

::gatha2
Vaṇṇehi pupphehi maṇīhisattahi,
::

::gatha3
Sampūrayantī’va pabhā pabhassarā
::

::gathalast
Nikkhamma lokaṃ sakalaṃ alaṅkaruṃ; ()
::

::hangnum
36\.
::

::gatha1
Tā raṃsiyo byāpiya mediniṃ mahī-
::

::gatha2
Sandhārakaṃ vāri matho samīraṇaṃ,
::

::gatha3
Heṭṭhā’jaṭākāsatalaṃ tathūpari
::

::gathalast
Gaṇhiṃsu lokaṃ tiriyaṃ nirāvadhiṃ; ()
::

::hangnum
37\.
::

::gatha1
Devaddumu’yyānavimānabhusaṇa-
::

::gatha2
Canda’kkatārānikarā’marā tato,
::

::gatha3
Saṇṭhānamattehi vijāniyā’bhavuṃ
::

::gathalast
Tā niggatā ajjatanā’pi dhāvare; ()
::

::hangnum
38\. {pb:O:0.0379}
::

::gatha1
Tamhā’bhīgantvā ghananīlasākhino
::

::gatha2
Nigrodhasākhissa’japālasaññino,
::

::gatha3
Mūle nisajjā’dhisukhaṃ vimuttijaṃ
::

::gathalast
Satthā’nubhonto pavihāsi sattahaṃ; ()
::

::hangnum
39\.
::

::gatha1
Oruyha tasmiṃsamaye vimānato
::

::gatha2
Dānādayo pāramiyo bhavābhavaṃ,
::

::gatha3
Dhāvaṃ asādhāraṇañāṇasiddhiyā
::

::gathalast
Eso’va nā’haṃ abhisaṅkhariṃ iti; ()
::

::hangnum
40\.
::

::gatha1
Otārapekho navipassa ettakaṃ
::

::gatha2
Kālaṃ kalaṅkaṃ akalaṅkarūpino,
::

::gatha3
Sokā’kulo acchi chamāya soḷasa-
::

::gathalast
Lekhā vilekhaṃ kalimā avammukho; ()
::

::hangnum
41\. {pb:O:0.0380}
::

::gatha1
Kasmā napaññāyati’dāni nopitā
::

::gatha2
Olokayanti kva gato’ti dukkhitaṃ,
::

::gatha3
Sokena lekhā likhamāna mañjase
::

::gathalast
Disvā nisinnaṃ pitaraṃ sudummukhaṃ; ()
::

::hangnum
42\.
::

::gatha1
Tatro pagantvā vasavattidhītaro
::

::gatha2
Pucchiṃsu taṇhā aratī ragā lahuṃ,
::

::gatha3
Kiṃ tāta kiṃ tāta kimettha jhāyasi
::

::gathalast
Ko te paro kena parājito tuvaṃ; ()
::

::hangnum
43\.
::

::gatha1
Suddhodanassā’vanipassa oraso
::

::gatha2
Patvā’hisambodhipadaṃka mukhe masiṃ,
::

::gatha3
Makkhesi me chinditamārabandhano
::

::gathalast
Tasmā’nusocāmi kathesi pāpimā; ()
::

::hangnum
44\. {pb:O:0.0381}
::

::gatha1
Ānīya taṃ mattagajaṃ’va mārajiṃ
::

::gatha2
Rāgādipāsehi mayaṃ subandhiya,
::

::gatha3
Dassāma vo passatha tāta no balaṃ
::

::gathalast
Māsoci mājhāyi’ti dhītaro’bravuṃ; ()
::

::hangnum
45\.
::

::gatha1
Siṅgārasaṅgāmadharā’vatārinī
::

::gatha2
Bhubhaṅgabāṇāsanamattadhārinī,
::

::gatha3
Āropitā’pāṅgasarā’pya’nissarā
::

::gathalast
Kāmārimārārisaravyadāraṇe; ()
::

::hangnum
46\.
::

::gatha1
Sevālanīlāmalakuntalākulā
::

::gatha2
Bālindulekhe’valalāṭamaṇḍalā
::

::gatha3
Niluppalakkhī calahemakuṇḍalā-
::

::gathalast
Laṅkārakaṇṇā’likalāpabhā’lakā ()
::

::hangnum
47\. {pb:O:0.0382}
::

::gatha1
Vāṇilatāvellitaphullamālatī-
::

::gatha2
Dantāvalī pallavapāṭalādharā,
::

::gatha3
Kandappakīḷālayahemakāhaḷa-
::

::gathalast
Saṅkāsanāsā kamalāmalānanā; ()
::

::hangnum
48\.
::

::gatha1
Vijjullatā cārubhujā calācala-
::

::gatha2
Līlāvalambatthanahaṃsamaṇḍalā,
::

::gatha3
Cāmīkarāliṅgavilāsakandharā
::

::gathalast
Lāvaṇṇa vallidalakomalaṅgulī; ()
::

::hangnum
49\.
::

::gatha1
Nimmekhalālinavilaggabhāginī
::

::gatha2
Kīḷānadīkulavisālasoṇinī,
::

::gatha3
Kandappadappānaladhūmakajjala-
::

::gathalast
Romāvalivellitanābhimaṇḍala; ()
::

::hangnum
50\. {pb:O:0.0383}
::

::gatha1
Pīnorujaṅghā kalikānakhāvalī
::

::gatha2
Tā’naṅakgaraṅgaṅajahāriviggahā,
::

::gatha3
Māraṅganā yatra niraṅgaṇo jino
::

::gathalast
Tatrā’gamuṃ rāgasurāmadā’turā; ()
::

::hangnum
51\.
::

::gatha1
Aṅgīrasassā’nanasoṇṇadappaṇe
::

::gatha2
Tā sundarī bimbitalocanindirā,
::

::gatha3
Kandappakīḷākalahaṃ vidhātave
::

::gathalast
Kāloyamiccāhu tuvaṃ yadicchasi; ()
::

::hangnum
52\. {pb:O:0.0384}
::

::gatha1
Vyāpāritā te paricārikā mayaṃ
::

::gatha2
Etthāgatā homa manobhunā’dhunā,
::

::gatha3
Vattambujānaṃ paricumbane ayaṃ
::

::gathalast
Kālonu bhogotama kiṃnayicchasi; ()
::

::hangnum
53\.
::

::gatha1
Bho puṇṇakumbhe’va tavo’ramandire
::

::gatha2
Uddhaggalomu’ssitanīlaketane,
::

::gatha3
Kāmāhisekussavamaṅgalāya no
::

::gathalast
Sajjethi’me pīnapayodhare nakiṃ; ()
::

::hangnum
54\.
::

::gatha1
Vattambuje no adharaṃ’subandhure
::

::gatha2
Nettālimālā nahivumbare tava,
::

::gatha3
Amhesuyevā’bhipatanti bhomuni
::

::gathalast
Kandappabāṇā karuṇā kuhiṃ tavaṃ ()
::

::hangnum
55\. {pb:O:0.0385}
::

::gatha1
Tvaṃ yobbano sāmi mayañca yobbanī
::

::gatha2
Kālo vasatto vipinaṃ manoramaṃ’
::

::gatha3
Mandānilo vāyati kiṃ cirāyate
::

::gathalast
Tuyhaṃ anaṅgo’va niraṅgaṇo’si kiṃ; ()
::

::hangnum
56\.
::

::gatha1
Dibbāni vatthābharaṇāni’māni’pi
::

::gatha2
Lajjāya saddhiṃka sithilibhavanti no’
::

::gatha3
Amhesvanaṅgena samaṃ anaṅgaṇaṃ
::

::gathalast
Daḷahatta māyāti manaṃ tava’bbhutaṃ; ()
::

::hangnum
57\.
::

::gatha1
Iccānigammaṃ hadayaṅgamaṃ giraṃ
::

::gatha2
Vatvāna dibbena sarena mañjunā,
::

::gatha3
Kāmāturānanti pumānamāsayā
::

::gathalast
Uccāvacā cintiyamāradhītaro; ()
::

::hangnum
58\. {pb:O:0.0386}
::

::gatha1
Kaññāvilāsādivasena viggahe
::

::gatha2
Nimmāya paccekasataṃ padassiya,
::

::gatha3
Pāde mayaṃ bho paricārayāma te
::

::gathalast
Vatvā tamārādhayituṃ parakkamuṃ; ()
::

::hangnum
59\.
::

::gatha1
Gāthā imā dhammapade mahāmuni
::

::gatha2
Saṅgāyi tāsaṃ tamanaṅgabhaṅgīnaṃ,
::

::gatha3
Vatvā nasakkoma mayaṃ pakalobhituṃ
::

::gathalast
Tā rittahatthā pitaraṃ upāgamuṃ; ()
::

::hangnum
60\.
::

::gatha1
Gantvā tato so mucalindasaññino
::

::gatha2
Rukkhassa mūle mucalindabhogino,
::

::gatha3
Bhogāvaligandhakuṭiṃka samappito
::

::gathalast
Sattāhamajjhāvasi jhānamuttamaṃ; ()
::

::hangnum
61\. {pb:O:0.0387}
::

::gatha1
Mulamhi rājāyatanassa sākhino
::

::gatha2
Pallaṅka mādhāya nisajja sattahaṃ,
::

::gatha3
Tamhābhi’gantvā bhavabandhanacchido
::

::gathalast
Satthā valañjesi vimuttijaṃ sukhaṃ; ()
::

::hangnum
62\.
::

::gatha1
Satthā evakaṃ vasanto parahitatirato sattasattāhamattaṃ
::

::gatha2
Yaṃkiñcāhārakiccaṃ dhuvaparihariyaṃ kiccamuccāvacampi;
::

::gatha3
Nākāsi jhānamaggapphakhalasukhamakhilaṃ samphusanto vibhāsi
::

::gathalast
Pādāsi dantapoṇodaka magada’bhayaṃ tassa devanamindo; ()
::

Iti medhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne bhagavato sattasattāhavitikkamappavatti paridīpo paṇṇarasamo saggo.

::hangnum
1\. {pb:O:0.0389}
::

::gatha1
Mūle rājāyatanaviṭapacchāyāmano (hārini)
::

::gatha2
Vikkhāletvā bhagavati mukhaṃ tasmiṃ nisinne sati,
::

::gatha3
Vāṇijjatthaṃ nija janapadā dve bhātikāka vāṇijā
::

::gathalast
Gacchantā majjhimajanapadaṃ taṃṭhāna majjhotaruṃ; ()
::

::hangnum
2\.
::

::gatha1
Buddhaṃ disvā nirupamasiriṃ saddhāya sañcoditā
::

::gatha2
Sampādetvā madhurivamadhuṃ manthaṃ madhūpiṇḍikaṃ,
::

::gatha3
Bhante tumhe anubhavatha no bhikkhaṃ paṭiggaṇhiya
::

::gathalast
Evaṃ vatvātadubhayajanā aṭṭhaṃsu baddhañjalī; ()
::

::hangnum
3\.
::

::gatha1
Sabbe buddhā nahi karatalambhojesu gaṇhanti kho
::

::gatha2
Saṅkappettassi’ti bhagavatokismiṃ paṭicchāmahaṃ,
::

::gatha3
Cittācāraṃ sumariya silāpatte pamāṇupage
::

::gathalast
Pādāsuṃ sampati catumahārājā kuverādayo; ()
::

::hangnum
4\. {pb:O:0.0390}
::

::gatha1
Ekaṃ katvā samuti caturo patte adhiṭṭhāya te
::

::gatha2
Bhutvā’hāraṃ bhuvananayano bhuttānumodaṃ kari,
::

::gatha3
Buddhaṃ dhammaṃ saraṇamagamuṃ te tenuho’vāṇijā
::

::gathalast
Jātā loke sakalapaṭhamaṃ dvevāciko’ pāsakā; ()
::

::hangnum
5\.
::

::gatha1
Tesaṃ dvinnaṃ suparihariyaṃ dethā’ti saṃyācataṃ
::

::gatha2
Jālaṅkā’laṅkatakaratalo rupindirā mandire,
::

::gatha3
Sīsaṃ nilopalamaṇighaṭīlīlāvilāsaṃ phusaṃ
::

::gathalast
Sevāli’ndīvaradalasiriṃ so kesamuṭṭhiṃ adā; ()
::

::hangnum
6\. {pb:O:0.0391}
::

::gatha1
Patvā tesaṃ janapadamubho pakkhippa tā dhātuyo
::

::gatha2
Jīvantasmiṃ bhagavati mahāthūpaṃ patiṭṭhāpayuṃ,
::

::gatha3
Vimhāpento vanasuragaṇaṃ yatrā’japālābhidho
::

::gathalast
Nigrodho’si tahimupagamī muṭṭhāya tamhā jino; ()
::

::hangnum
7\.
::

::gatha1
Svā’yaṃ dhammo sayamadhigato dubbodhanoduddaso
::

::gatha2
Iccevaṃ so samabhivivinaṃ dhammassa gambhīrataṃ,
::

::gatha3
Appo’ssukko’bhavi bhagavato cittaṃ viditvā mahā-
::

::gathalast
Brahmā’gantvā sayamadhigataṃ desetumāyācī taṃ; ()
::

::hangnum
8\.
::

::gatha1
Gaṇhitvā so bhuvanasaraṇo ajjhosanaṃ brahmuno
::

::gatha2
Deseyyaṃ kho paṭhamamasamaṃ dhammaṃ imaṃ duddasaṃ,
::

::gatha3
Kassā’hanti sumariya vasī āḷārakocuddako
::

::gathalast
Abbhaññātuṃ vata paṭibalātesaṃ cutiṃ addasaṃ ()
::

::hangnum
9\. {pb:O:0.0392}
::

::gatha1
Āvajjento munikatavidū te pañcavagge bhavā
::

::gatha2
Bhikkhu dhamme kataparicayā kutrā’dhunā vijjare,
::

::gatha3
Bārānasyaṃ itisipatane ñatvāna āsāḷhiyā
::

::gathalast
Māse pañcaddasiya masamo bārāṇasiṃ pāvisi; ()
::

::hangnum
10\.
::

::gatha1
Āgacchantaṃ samuni upakaṃ ājīvakaṃ antarā-
::

::gatha2
Magge disvā gamanasamaye buddhattanaṃ attano,
::

::gatha3
Ācikkhitvā vimati matarī saññāya taṃ dūrato
::

::gathalast
Nibbinditvā katika makaruṃ vaggā samaggā vasī; ()
::

::hangnum
11\. {pb:O:0.0393}
::

::gatha1
Ñatvā tesaṃ manasi vikatiṃ odissakaṃ samphari
::

::gatha2
Mettaṃ cittaṃ narahari tato phuṭṭhāsamānā vasī,
::

::gatha3
Nāthaṃ natvā dasanakhasamodhāna’jalīhā’gataṃ
::

::gathalast
Paccuggantvā tahimahiharuṃ papphoṭhayitvā’sanaṃ; ()
::

::hangnum
12\.
::

::gatha1
Mākho tumhe pariharathamaṃ eyā’vusotyā’dinā
::

::gatha2
Saññāpetvā samuni samaṇe sabbaññutaṃ attano,
::

::gatha3
Koṭīha’ṭṭhārasahi navuto brahmehi cā’laṅkari
::

::gathalast
Bārāṇasyaṃ pani’sipatane paññattabuddhāsanaṃ; ()
::

::hangnum
13\.
::

::gatha1
Saṃvattetvā parahitakaro so dhammacakkaṃ jino
::

::gatha2
Koṇḍaññākhyassamaṇapamukhe koṭīnamaṭṭhārasa,
::

::gatha3
Brahmāno te paṭhamakaphale sammā patiṭṭhāpayi
::

::gathalast
Kampitthā’yaṃka vasumativadhū suttāvasāne bhusaṃ; ()
::

::hangnum
14\. {pb:O:0.0394}
::

::gatha1
Vappatthero dutiyadivase’ tye’vaṃ dinānukkamaṃ
::

::gatha2
Sotāpannā taditaravasī ātappamanvāya te,
::

::gatha3
Sabbetherā bhaṇitasamaye vitthāritassuññate
::

::gathalast
Suttattasmiṃ vigatadarathā āsuṃ pahiṇāsvā; ()
::

::hangnum
15\.
::

::gatha1
Nibbinditvā nikhilavisaye nikkhanta māvāsato
::

::gatha2
Disvā satthā yasakulasutaṃ pakkosayitvāna taṃ,
::

::gatha3
Tāyaṃ ratyaṃ paṭhamakaphalaṃ ratyāvasāne dine
::

::gathalast
Pabbājesi uparimakhilaṃ maggapphalaṃ pāpayaṃ; ()
::

::hangnum
16\. {pb:O:0.0395}
::

::gatha1
Pabbājetvā yasakulasutassambhattamitte jane
::

::gatha2
Sampāpesi adhikacaturo paññāsa maggapphalaṃ,
::

::gatha3
Evaṃ khīṇāsavavasigaṇe jāte’kasaṭṭhyā bhuvi
::

::gathalast
Vassāna’nte pahiṇi muni te bhikkhu disācārikaṃ; ()
::

::hangnum
17\.
::

::gatha1
Gacchanto so haririva mahāvīro’ruvelaṃ sayaṃ
::

::gatha2
Disvā kappāsikavanaghaṭe tiṃsappamāṇe jane,
::

::gatha3
Pabbājesi katavinayanā te bhaddavaggeyyakā
::

::gathalast
Bhikkhūmaggapphalarasamudā anvācaruṃ cārikaṃ; ()
::

::hangnum
18\.
::

::gatha1
Netā jetā vijaṭitajaṭo patto’ruvelaṃ tato
::

::gatha2
Saṃdassetvā vimatiharaṇaṃ so pāṭihīraṃ varaṃ,
::

::gatha3
Pabbājetvā jaṭilapavare tebhātike’nekadhā
::

::gathalast
Chindāpetvā vinayamakā antobahiddhajaṭaṃ; ()
::

::hangnum
19\. {pb:O:0.0396}
::

::gatha1
Pabbājetvā pacurajaṭile katve’tare nijjaṭe
::

::gatha2
Saddhiṃ tehī dasasatamahākhīṇāsavehā’samo,
::

::gatha3
Nicchārento disidisi bhusaṃ chabbaṇṇaraṃsiṃka subhaṃ
::

::gathalast
Rañño vācaṃ sumariya puraṃ rājaggahaṃ pāvisi; ()
::

::hangnum
20\.
::

::gatha1
Tatrā’sante vasati sugate laṭṭhibbanuyyānage
::

::gatha2
Vuttantaṃ taṃ savaṇasubhagaṃ uyyānapāloditaṃ,
::

::gatha3
Sutvā baddhañjalisarasije pādāsane pūjayī
::

::gathalast
Bhunātho bārasahi nahutehā’gamma so māgadho ()
::

::hangnum
21\. {pb:O:0.0397}
::

::gatha1
Bhetvā diṭṭhiṃ ciraparicitaṃ te kassapādī vasī
::

::gatha2
Disvā rājā bhagavati tadā dhammaṃcarante tahiṃ,
::

::gatha3
Nikkaṅkho so sumadhurataraṃ pitvāna dhammāmataṃ
::

::gathalast
Saddhiṃ ekādasahi nahutehā’dophalaṃ pāpuṇi; ()
::

::hangnum
22\.
::

::gatha1
Laddhassāso darathavigamā hutvā mahopāsako
::

::gatha2
Svemebhikkhaṃ kasugatapamukho saṅghādhivāsessatu,
::

::gatha3
Āyācitvā namiya caraṇadvandāravindadvayaṃ
::

::gathalast
Paccuṭṭhāyā’gami sapariso so bimbisārābhidho; ()
::

::hangnum
23\.
::

::gatha1
Pāto rājaggahanagarato koṭīnamaṭṭhārasa
::

::gatha2
Daṭṭhuṃ buddhaṃ nirupamasiriṃ laṭṭhīvane nāgarā,
::

::gatha3
Rāsibhūtā dutiyadivase ekassa bhikkhussa’pi
::

::gathalast
Sambādhattā nahipavisanokāso’si dighañjase; ()
::

::hangnum
24\. {pb:O:0.0398}
::

::gatha1
Āvajjetvākimanabhimataṃ sakko nisinnāsanaṃ
::

::gatha2
Uṇhākāraṃ janayi’ti tadā hutvā navo māṇavo,
::

::gatha3
Maggo’tiṇṇo abhavi purato gāthāhi vatthuttayaṃ
::

::gathalast
Saṃvaṇṇetto bhavatu bhagavā māchintabhatto iti; ()
::

::hangnum
25\.
::

::gatha1
Dānaṃ datvā sugatapamukhassaṅghassa rājaggahaṃ
::

::gatha2
Sampattassā’vanipatipuraṃ aññatravatthuttayā,
::

::gatha3
Bhante sohaṃ kathamihavase velāya’velāyapi
::

::gathalast
Ākaṅkheyyaṃ tvadupagamituṃ iccevamārocayī; ()
::

::hangnum
26\. {pb:O:0.0399}
::

::gatha1
Sandacchāyaṃ vijanapavanaṃ yaṃ veḷudāyavhayaṃ
::

::gatha2
Uyyānaṃ me jitasuravanaṃ taṃ nātidurantike,
::

::gatha3
Sampūjento jinakaratale jālāvanaddhe hari-
::

::gathalast
Bhiṅkārenā’hariyaka salilaṃ pātesi taṃ patthivo; ()
::

::hangnum
27\.
::

::gatha1
Lokālokācalataṭakaṭī viñjhāṭavīlocanā
::

::gatha2
Gaṅakgāpāṅakgā danakasikharibāhā tikuṭatthanā,
::

::gatha3
Ugghosentī jaladhivasanā puññānumodantiva
::

::gathalast
Sādhū’tyā’yaṃ vasumativadhū saṅkampi tasmiṃkhaṇe; ()
::

::hangnum
28\.
::

::gatha1
Āramaṃ taṃ parama ruciraṃ satthā paṭiggaṇhiya
::

::gatha2
Dhammaṃ vatvā’gami parivuto bhikkhūhi vuṭṭhā’sanā,
::

::gatha3
Tasmiṃ kāle paramamamataṃ ye daḷhamittā ubho
::

::gathalast
Taṃ taṃ gāmaṃ nigamanagaraṃ anvesamānā’caruṃ; ()
::

::hangnum
29\. {pb:O:0.0400}
::

::gatha1
Āhiṇḍantaṃ tahimanugharaṃ piṇḍāya tesva’ssaji-
::

::gatha2
Ttheraṃ disvā samitadamitaṃ vippo’patissā’bhidho,
::

::gatha3
Laddho’kāso padamanuvajaṃka sutvādvi gāthāpadaṃ
::

::gathalast
Sotāpanno’ bhavi vijaṭayaṃ saṃyojanāhaṃ tayaṃ; ()
::

::hangnum
30\.
::

::gatha1
Gāthaṃ sutvā amatamadhuraṃ taṃ sāriputto’ditaṃ
::

::gatha2
Moggallāno kaapanuditathāsaṃyojanānaṃ tayaṃ,
::

::gatha3
Pabbajjitvā tadubhaya janā netvā paribbājake
::

::gathalast
Patvārāmaṃ amataparamā satthāramārādhayuṃ; ()
::

::hangnum
31\. {pb:O:0.0401}
::

::gatha1
Sattāhene’va’dhigami mahābhute pariggaṇhiya
::

::gatha2
Moggallāno vasi taditaraṃ maggattayaṃ tapphalaṃ,
::

::gatha3
Māsassa’ddhaṃ katavīriyavā suttaṃ parasso’ditaṃ
::

::gathalast
Sutvā dhammaṃ adhigami vasī taṃ dhammasenāpatī; ()
::

::hangnum
32\.
::

::gatha1
Dhammassāmī karahaci ubho te sāvakānaṃ mamaṃ
::

::gatha2
Aggaṃ bhaddaṃ yugamiti ime pabyākarotto munī,
::

::gatha3
Aggaṭṭhāne purimacaritaṃ ñatvā patiṭṭhāpayī
::

::gathalast
Sampinento sakalaparisaṃ cando’va kundāṭaviṃ; ()
::

::hangnum
33\.
::

::gatha1
Sutvā suddhodananarapati putto mamaṃ sampati
::

::gatha2
Buddho hutvā padahiya ciraṃ nissāya rājaggahaṃ,
::

::gatha3
Uttārento sakalajanataṃ saṃsārakantārato
::

::gathalast
Saṃvattetto vasati sivadaṃ saddhammacakkaṃiti; ()
::

::hangnum
34\. {pb:O:0.0402}
::

::gatha1
Jiṇṇovuddho pariṇatavayappatto’ hamasmyā dhunā
::

::gatha2
Jīvantoyevahi mamasutaṃ icchāmi daṭṭhuṃ bhaṇe,
::

::gatha3
Evaṃvatvā’dhikadasasataṃ ekaṃ amaccaṃ tahiṃ
::

::gathalast
Uyyojesi nayanavisayaṃka puttaṃ karohīti me; ()
::

::hangnum
35\.
::

::gatha1
Gantvā’macco catuparisatiṃ dhammaṃ bhaṇantaṃjinaṃ
::

::gatha2
Disvā baddhañjali sapariso tatre’kamantaṃ ṭhito,
::

::gatha3
Sutvādhammaṃ paramamadhuraṃ patvā’ggamaggapphalaṃ
::

::gathalast
Pabbajjitvā hadayakamalaṃ kasaṅkocayī rājino; ()
::

::hangnum
36\.
::

::gatha1
Aṭṭhakkhattuṃ puna saparise pāhesi rājāpare
::

::gatha2
Aṭṭhā’macce tathariva gatā’maccā napaccā’gatā,
::

::gatha3
Pabbajjitvā adhigataphalā tecā’pi raññomanaṃ
::

::gathalast
Nā’rādhesuṃ sunisitadhiyā sañchintasaṃyojanā; ()
::

::hangnum
37\. {pb:O:0.0403}
::

::gatha1
Dujjāno me maraṇasamayo jiṇṇo’smi tātā’dhunā
::

::gatha2
Tasmā puttaṃ nayanavisayaṃ kātuṃ samattho’sikiṃ,
::

::gatha3
Evaṃ vatvā kapuna saparisaṃ sokāphadāyiṃ tahiṃ
::

::gathalast
Dinnokāsaṃ pahiṇi sacivaṃ pabbajjituṃ bhubhujo; ()
::

::hangnum
38\.
::

::gatha1
Patvā’rāmaṃ parivutajano saccaddaseno’ditaṃ
::

::gatha2
Sutvā’macco thiramati catussaccā’nupubbikathaṃ,
::

::gatha3
Pabbajjitvā hatabhavabhayo hutvāna khīṇāsavo
::

::gathalast
Aggaṭṭhānaṃ paṭilabhi kulappāsādikānaṃ idha; ()
::

::hangnum
39\. {pb:O:0.0404}
::

::gatha1
Bārāṇasyaṃ kesipatanato pattassa rājaggahaṃ
::

::gatha2
Sambuddhassā’dhikadinakatī pañcevamāsā’ bhavuṃ,
::

::gatha3
Hemantā’tusamayavigamā sante vasante maṇi-
::

::gathalast
Bhusākārā upavanavadhū cūtaṅkurā’ laṅkaruṃ; ()
::

::hangnum
40\.
::

::gatha1
Kālaṃ ñatvā kapilanagaraṃ kālaññuno satthuno
::

::gatha2
Gantuṃ kālo’yamiti adhunā so kāludāyi vasī,
::

::gatha3
Saṃvaṇṇento gamanasamayaṃ kātuṃ alaṃ saṅgahaṃ
::

::gathalast
Ñātinantī sumadhurasaro gāthābhigāyī puthu; ()
::

::hangnum
41\.
::

::gatha1
Mandaṃmandaṃ surabhipavano sito’dhunā vāyati
::

::gatha2
Pupphākiṇṇā vipinaviṭapī mattālimālākulā,
::

::gatha3
Gaṅgāvāpī vimalasalīlā samphullakañjuppalā
::

::gathalast
Sāyaṃka pāto ahani vivaṭā sabbādisā pākaṭā; ()
::

::hangnum
42\. {pb:O:0.0405}
::

::gatha1
Bhante magge navadalasikhā jālo’jjalā mañjarī-
::

::gatha2
Bhasmacchannā bhamaravisaraddhumandhakārā bhusaṃ,
::

::gatha3
Jhāpennā’pe’tarahi virahī samphullacūtāṭavi-
::

::gathalast
Dāvaggī te lavamapi manotāpāya vattanti kiṃ; ()
::

::hangnum
43\.
::

::gatha1
Kāmandhānaṃ bhadayamadhunā socāpayattā bhusaṃ
::

::gatha2
Sākhacchinnā vigalitadalā magge asokaddumā,
::

::gatha3
Aññatrā’pī vanacaravadhū pādappahārā’turaṃ
::

::gathalast
Tatvante te karakisalayassobhaṃka virūḷhaṅkurā; ()
::

::hangnum
44\. {pb:O:0.0406}
::

::gatha1
Pitvā cutaddūmaphalarasaṃ sammattapuṅkokilā
::

::gatha2
Saṃkujante sarasamadhuraṃ vetāḷikā’va’ñjase,
::

::gatha3
Seṇībhutā janapadavadhū te pādapīṭhe muni
::

::gathalast
Sampūjetuṃ navasarasije hiyyo’vinante dhunā; ()
::

::hangnum
45\.
::

::gatha1
Āmulaggā dalitaviṭapi pupphañjalihakā’dhunā
::

::gatha2
Āgacchantaṃ tvamahimahituṃ saṃdissare’vo’natā,
::

::gatha3
Vātoddhutā bhamaramukharā kiñjakkhapuñjā’ñjase
::

::gathalast
Ātatvante tavaparimukhe sovaṇṇasaṅkhassiriṃ; ()
::

::hangnum
46\. {pb:O:0.0407}
::

::gatha1
Bhante antokalalasalilāvāsena kālaṃ ciraṃ
::

::gatha2
Ambhojānaṃ mukulavikatī siteti’vā’kuñcitā,
::

::gatha3
Esantī’ve’tarahi saraṇaṃ te pādabhaddāsane
::

::gathalast
Uggacchante pajahiya manotāpaṃ vasantātapaṃ; ()
::

::hangnum
47\.
::

::gatha1
Pātheyya’mbhoruhakuvalayā’laṅkāratuṇḍā kalaṃ
::

::gatha2
Saṅkujantī pavanapadaviṃ uḍḍīyamānā’dhunā,
::

::gatha3
Haṃsasseṇika sirasi vajato te bhuyate kiṅkiṇi-
::

::gathalast
Ghosākiṇṇaṃ kusumavikaticchannaṃ vitānaṃ yathā; ()
::

::hangnum
48\.
::

::gatha1
Sampūjenti ratanakanakālaṅkārabhārañjalī
::

::gatha2
Maggo’tiṇṇā vanasuravadhū te lājavuṭṭhīhi’va,
::

::gatha3
Kiñjakkhehi caraṇayugalaṃ kamandātilandolitā
::

::gathalast
Vallī bhiṅgāvalikisalayā’laṅkārasākhāvalī; ()
::

::hangnum
49\. {pb:O:0.0408}
::

::gatha1
Sammārūḷho pavanaturagaṃ kāmākaro mañjari-
::

::gatha2
Tuṇiresū madhukarasare sandhānayanto’dhunā,
::

::gatha3
Campeyyādīkusumakalikāsannāhasambhāsuro
::

::gathalast
Naṭṭho loko bahujanamanosaṅakgāma mogāhati;()
::

::hangnum
50\.
::

::gatha1
Yasmā suddhodananarapabhu ādiccavaṃsaddhajo
::

::gatha2
Jiṇṇo vuddho mamihapahiṇi tvaṃ daṭṭhukāmo pitā,
::

::gatha3
Tasmā bhante kapilanagaraṃ veneyyasattākaraṃ
::

::gathalast
Kantvā rañño hadayamakulaṃ bodhetu sokākulaṃ; ()
::

::hangnum
51\. {pb:O:0.0409}
::

::gatha1
Sādhu’dāyi savisayamahaṃ patvā narādhissaraṃ
::

::gatha2
Uttāreyyaṃ pitaramitare bandhū’pi dukkhaṇṇavā,
::

::gatha3
Evaṃvatvā radanakira ṇālaṅkārabimbādharo
::

::gathalast
Dhammassāmiparivutavasīrājaggahānikkhami; ()
::

::hangnum
52\.
::

::gatha1
Patvā rañño uparibhavanaṃ sokāludāyi’ddhiyā
::

::gatha2
Bhuttā’hāro tadupagamanaṃ atvāha mārocayaṃ,
::

::gatha3
Sambuddhatthaṃ pituru’pahaṭaṃ bhikkhaṃka pakaṭiggaṇhiya
::

::gathalast
Assāsento vajati nabhasā sokākulaṃtaṃ kulaṃ; ()
::

::hangnum
53\.
::

::gatha1
Taṃ bhuñjanto divasadivase so yojanaṃ yojanaṃ
::

::gatha2
Saṅkhepento paramakaruṇārāmāya sañcodito,
::

::gatha3
Netvā khīṇāsavayativare vīsaṃ sahassaṃ jino
::

::gathalast
Lakkhīvāsaṃ kapilanagaraṃ māsehidvīho’tari; ()
::

::hangnum
54\. {pb:O:0.0410}
::

::gatha1
Nānuppatte bhagavati puraṃ no ñātiseṭṭhaṃ kuhiṃ
::

::gatha2
Passissāmā’tya’jahitamanokotuhaḷā sākiyā,
::

::gatha3
Ārāmoyanaṃ vijanapavano nigrodhasakkassa taṃ-
::

::gathalast
Sāruppoti tahimabhinave senāsane māpayuṃ; ()
::

::hangnum
55\.
::

::gatha1
Paccuggantvā surabhikusumākiṇṇañjaliha’ñjase
::

::gatha2
Āgacchantaṃ sumahakiya jinaṃ rājiddhiyā’laṅkate,
::

::gatha3
Ketuggāhe daharadahare katvā kumāre pure
::

::gathalast
Rājā’maccā paramaruciraṃ ārāma motārayuṃ; ()
::

::hangnum
56\. {pb:O:0.0411}
::

::gatha1
Pallaṅkeno’dayagirisire cando’va tārāvuto
::

::gatha2
Nānākhiṇāsavaparivuto paññattabuddhāsane,
::

::gatha3
Āsino’yaṃ manakumuduniṃ sakyānamunniddayaṃ
::

::gathalast
Nissoko so muni parihari sokandhakāraṃ pitu; ()
::

::hangnum
57\.
::

::gatha1
Siddhattho’yaṃ paramadaharo amhehi vuddhā mayaṃ
::

::gatha2
Jāmātā’yaṃbhavati tanujo nattānujo no iti,
::

::gatha3
Mānatthaddhā daharadahare sakyā kumāre’bravuṃ
::

::gathalast
Tumhegantvā paṇamatha jinaṃ vo piṭṭhitāhomै no; ()
::

::hangnum
58\.
::

::gatha1
Āvajjetvā sakalaparisaṃ ñatvā tadajjhāsayaṃ
::

::gatha2
Mānummattā vibhavamadirāmattā ime khattiyā,
::

::gatha3
Muddhābaddhañjalikisalayā yasmā navandanti maṃ
::

::gathalast
Vandāpetuṃ alamiti tato jhānaṃ samāpajjiya; ()
::

::hangnum
59\. {pb:O:0.0412}
::

::gatha1
Pattā’bhiñño nijapadarajoraṃsihi sañcumbite
::

::gatha2
Tesaṃ cūḷāmaṇigirisire sambuddhasuro lasaṃ,
::

::gatha3
Saṃdassento yamakamasamaṃ mānandhakāraṃ haraṃ
::

::gathalast
Bodhāpesi vadanakamale gaṇḍambamūle yathā; ()
::

::hangnum
60\.
::

::gatha1
Disvā suddhodananaravaro taṃ pāṭihīraṃ varaṃ
::

::gatha2
Pādambhoje paṇami sirasā ānandabhāronato,
::

::gatha3
Cakkaṅkālaṅkatapadarajo samphuṭṭhamuddhāñjali
::

::gathalast
Rājaññānaṃ kamalakalikāsaṇḍassiriṃ vyākaruṃ; ()
::

::hangnum
61\. {pb:O:0.0413}
::

::gatha1
Sañjhāmeghāvaliparivuto suroriva’tthācalaṃ
::

::gatha2
Khamhā bhaddāsanamavatarī sovaṇṇavaṇṇo jino,
::

::gatha3
Subabhujiñche nayanabarihī keḷāyanaṃ pokkhara-
::

::gathalast
Vassaṃ vassi nijanakharuciṃ tesaṃ samāje sati; ()
::

::hangnum
62\.
::

::gatha1
Sutvā vuttaṃ purimacaritaṃ vessantarākhyaṃ tato
::

::gatha2
Pakkantānaṃ phusiya sirasā tappādacūḷāmaṇiṃ,
::

::gatha3
Bhante bhikkhaṃ sugatapamukho saṅghodhivāsetu no
::

::gathalast
Icce’kopi paṭhamadivase nākāsi ajjhesanaṃ; ()
::

::hangnum
63\.
::

::gatha1
Nānākhīṇāsavaparivuto lokānukampāparo
::

::gatha2
Lokādhiso dutiyadivase āciṇṇakappārahaṃ,
::

::gatha3
Sambuddhānaṃ kapilanagare pāto’va lakhyākare
::

::gathalast
Hīnukkaṭṭhaṃ kulamavijahaṃ piṇḍāya sampāvisi; ()
::

::hangnum
64\. {pb:O:0.0414}
::

::gatha1
Āhiṇḍattaṃ tahimanugharaṃ piṇḍāya santindriyaṃ
::

::gatha2
Satthāraṃ taṃ nirupamasiriṃ chabbaṇṇaraṃsujjalaṃ,
::

::gatha3
Pāsādaṭṭhā’nimisanayanambhojehi sampūjayuṃ
::

::gathalast
Ugghāṭetvā harimaṇimayaṃ jālāvaliṃ nāgarā; ()
::

::hangnum
65\.
::

::gatha1
Ohāretvā kusumasurabhīsaṅkhārasambhāvite
::

::gatha2
Kese massuṃ rajanamalinaṃ kāsāvavatthaṃ kharaṃ,
::

::gatha3
Acchādetvā kapaṇapuriso’va’yyo gahetvā sīḷā
::

::gathalast
Pattaṃ patto kapilanagaraṃ pakiṇḍāya āhiṇḍati; ()
::

::hangnum
66\. {pb:O:0.0415}
::

::gatha1
Vuttantaṃ taṃ savaṇakaṭukaṃ sutvāna bimbādharā
::

::gatha2
Bimbādevī marakatasiḷājālantarā vithiyaṃ,
::

::gatha3
Āhiṇḍantaṃ parivutagaṇaṃ mattebhagāmiṃ jitaṃ
::

::gathalast
Olokentī nayanamaṇike assūhi sampūrayi; ()
::

::hangnum
67\.
::

::gatha1
Cumbanti sātanujaratanaṃ tandassanabyāvaṭā’-
::

::gatha2
Sityā’nubyañjanavilasitaṃ byāmappabhālaṅkataṃ,
::

::gatha3
Rūpaṃ rūpassiri nirupamaṃ saṅgāyi gāthaṭṭhakaṃ
::

::gathalast
Saṃvaṇṇetvā caraṇatalato yāva’ssa uṇhisato; ()
::

::hangnum
68\.
::

::gatha1
Īsaṃ kālaṃ alasagamanaṃ sā kālahaṃsopakari
::

::gatha2
Oropenti abhinavakucandā’tibhārāturā,
::

::gatha3
Gantvā sīghaṃ khaḷitavacatā putto mahārāja te
::

::gathalast
Piṇḍāya’smiṃ carati nagare rājānamiccabruvi; ()
::

::hangnum
69\. {pb:O:0.0416}
::

::gatha1
Rājā senāparivutasamo tejonubhāvādinā
::

::gatha2
Taṃ sutvāṃ’se sukhumavasanaṃ katvā navaṃsāṭakaṃ,
::

::gatha3
Acchādetvā nihitamakuṭo nikkhittakhaggo bhusaṃ
::

::gathalast
Lajjāpanno tuvaṭatuvaṭaṃ gantvā tadagge ṭhito; ()
::

::hangnum
70\.
::

::gatha1
Koṭṭhagārānya’pi pitukule rittāni kimmaññasi
::

::gatha2
Kasmā lajjāpayasi pitaraṃ tvaṃ bhānuvaṃsubbhavo,
::

::gatha3
Bhante tuyhaṃ pakarivutavasīsaṅghassi’to bhojanaṃ
::

::gathalast
Mā kapiṇḍāyā’cari anudinaṃ dajjeyya miccabruvi; ()
::

::hangnum
71\. {pb:O:0.0417}
::

::gatha1
Tuyhaṃ vaṃso anariyapado ādiccavaṃso siyā
::

::gatha2
Mayhaṃ vaṃso sadariyapado sambuddhavaṃso siyā,
::

::gatha3
Asmiṃvaṃse anuvicaraṇaṃ piṇḍattha manvālayaṃ
::

::gathalast
Cārittaṃ bhopurimasugatā’ciṇṇanti kavatvā jino; ()
::

::hangnum
72\.
::

::gatha1
Uttiṭṭhādiṃ avadi kasugamaṃ gāthaṃ ṭhito vīthiyaṃ
::

::gatha2
Sotāpanto’vanipati bhavī sotāvadhānena so,
::

::gatha3
Gāthādhammaṃ suṇiya madhuraṃ dhammaṃcare’tyā’dikaṃ
::

::gathalast
Patto maggaṃ dutiyamavīraṃ dhammānudhammaṃ caraṃ; ()
::

::hangnum
73\.
::

::gatha1
Sutvā rājā cariyamaparaṃ yo dhammapālavhayaṃ
::

::gatha2
Patto maggaṃ tatiyamakhilaṃ kāmālayaṃ cālayaṃ,
::

::gatha3
Setacchattu’llasitasayane’nuṭṭhānaseyyu’pago
::

::gathalast
Saṅkhārānaṃ visadamatiyā yo lakkhaṇaṃ sammasi; ()
::

::hangnum
74\. {pb:O:0.0418}
::

::gatha1
Viddhaṃsetvā namuviparisaṃ saṃkelasamārādikaṃ
::

::gatha2
Suro ramhāvanamiva’sinā so aggamaggāsinā,
::

::gatha3
Tuṭṭho maggapphalasukhasudhāpānena verisame
::

::gathalast
Pañcakkhandhe vijaya malbhī nibbānarajjassiriṃ; ()
::

::hangnum
75\.
::

::gatha1
Āropetvā uparibhavanaṃ pattaṃ gahetvā tato
::

::gatha2
Rājā saṅghaṃ sugatapamukhaṃ khajjena bhojjena ca,
::

::gatha3
Santappetvā puna sapariso nīce nisajjāsane
::

::gathalast
Sārānīyaṃ kathayamavasi sammodanīyaṃ kathaṃ; ()
::

::hangnum
76\.
::

::gatha1
Itthāgāraṃ hadayasarasimajjhe nimuggatthana-
::

::gatha2
Haṃsaṃ dinānanasarasijaṃ soke’ṇatāpeniva,
::

::gatha3
Buddhaṃ baddhañjaliharasirokumbhehi sampūjayī
::

::gathalast
Taṃ vātabbhāhataharilatālīlaṃ jagāmo’nataṃ; ()
::

::hangnum
77\. {pb:O:0.0419}
::

::gatha1
Antogabbhe nayanasalalaṃ samapuñchamānā jinaṃ
::

::gatha2
Bimbādevī saparijanatāvyāpāritā vandituṃ,
::

::gatha3
Appatvā me yadiguṇadhanaṃ attha’yyaputto sayaṃ
::

::gathalast
Taṃ kamaṃ daṭṭhuṃ nanupavisatī’tve’vaṃ vadantī ṭhitā; ()
::

::hangnum
78\.
::

::gatha1
Raññā saddhiṃ purisanisaho tāyindirāmandiraṃ
::

::gatha2
Antogabbhaṃ maṇigaṇapahābhinnandhakāraṃsadā,
::

::gatha3
Ādāya’ggaṃ yatipatiyugaṃ patvā’cchi bhaddāsane
::

::gathalast
Paññatte so’dayagirisire bālaṃsumālī yathā; ()
::

::hangnum
79\. {pb:O:0.0420}
::

::gatha1
Disvā pīnatthanabharanatā sā rājadhītā jinaṃ
::

::gatha2
Patvā mālā kanakaratanālaṅkārahīnā lahuṃ,
::

::gatha3
Haṃsimaññe sarasijavanaṃ pāde yathājjhāsayaṃ
::

::gathalast
Sañcumbantī paṇami sirasā ādāyagopphadvayaṃ; ()
::

::hangnum
80\.
::

::gatha1
Pāsāda’ntovarakasarasi dhammillasevālake
::

::gatha2
Omujjantī nijabhujalatālīlātaraṅgākule,
::

::gatha3
Nāthassa’ṅghītalanakhasikhākantippabandhāmbhasi
::

::gathalast
Laddhassāsā ciravirahajaṃ tāpaṃ vinodesi sā; ()
::

::hangnum
81\.
::

::gatha1
Sutvā nesā kanakaratanā’saṃdhāraṇaṃ dhāraṇaṃ
::

::gatha2
Kāsāvānaṃ tavahiridhanā’vissajjanaṃ sajjanaṃ,
::

::gatha3
Nā’jjhācāre anabhiramaṇaṃ uccāsane cā’sane
::

::gathalast
Rājā’voca tvamanukurute snehodayā’hodayā; ()
::

::hangnum
82\. {pb:O:0.0421}
::

::gatha1
Sutvā tassāniravadhiguṇādhārāya’nūnaṃ guṇaṃ
::

::gatha2
Āvīkatvā’gami bhavapaṭicchannāpadānaṃ jino,
::

::gatha3
Netvā gehappavisanakaraggāhā’bhisekussave
::

::gathalast
Saṃvattante dutiyadivase nandākhyarājatrajaṃ; ()
::

::hangnum
83\.
::

::gatha1
Gacchanto’pī saha bhagavatā so pañcakalyāṇiyā
::

::gatha2
Sīghaṃ jālaṃ vivariya thiyā vīthiṃ vilokentiyā,
::

::gatha3
Bhaṅgāpāṅgāyatabhujalatāsaṅkaḍḍhitabbhantaro
::

::gathalast
Pattaṃ bhante haratha vacanaṃ bhatyā na taṃ vyākari; ()
::

::hangnum
84\. {pb:O:0.0422}
::

::gatha1
Pabbājetvā visayamadirāmattāya tassā gīraṃ
::

::gatha2
Sutvā nandāpahanahadayaṃ nandaṃ narindatrajaṃ,
::

::gatha3
Icchāpetvā kakuṭacaraṇidibbaccharāliṅgane
::

::gathalast
Ñāyenā’nuttarasukhamahārajje patiṭṭhāpayī; ()
::

::hangnum
85\.
::

::gatha1
Bimbādevi sukhaparibhataṃ kīḷāparaṃ rāhulaṃ
::

::gatha2
Āliṅgitvā tanujaratanaṃ sā sattame vāsare,
::

::gatha3
Ugghaṭetvā ratanakhacitaṃ jālaṃ vimānodare
::

::gathalast
Āgacchantaṃ purisatisabhaṃ nijjhāyamānā ṭhitā; ()
::

::hangnum
86\.
::

::gatha1
Nānākūṭācalavalayito devindacāpākulo
::

::gatha2
Āgacchanto kanakasikharīrājāka yathā jaṅgamo,
::

::gatha3
Tatā khīṇāsavaparivuto jabbaṇṇabhānujjalo
::

::gathalast
Eso tuyhaṃ naraharika pitā iccākaha pakassāhi naṃ; ()
::

::hangnum
87\. {pb:O:0.0423}
::

::gatha1
Etassā’suṃ vividhanidhayo puññānubhāvuṭṭhitā
::

::gatha2
Nāhaṃja kapakassāma’bhigamanato paṭṭhāya tekhonidhī,
::

::gatha3
Bhūsāpetvā tanujaratanaṃ sā sattavassāyukaṃ
::

::gathalast
Yācassū’ti pahiṇi pituno ñattaṃ dhanaṃ pettikaṃ; ()
::

::hangnum
88\.
::

::gatha1
Uppādetvā pitari balavaṃ pemaṃ jalevu’ppalaṃ
::

::gatha2
Puttotyā’haṃ tvamasijanako chāyā’pi teme sukhā,
::

::gatha3
Aḍhāse’vaṃ lapitavacano vuṭṭhāya bhaddāsanā
::

::gathalast
Bhuttāhāroka parivutavasi gantuṃ jinocā’rabhī; ()
::

::hangnum
89\.
::

::gatha1
Dāyajjaṃ me samaṇa dadataṃ atthodhanenā’ti me
::

::gatha2
Yācaṃ yācaṃ jinamanuvajaṃ sāraṅgarājakkamaṃ,
::

::gatha3
Sīhacchāporiva bhagavato daḷhaṃ surattaṅgulī-
::

::gathalast
Mālāyālaṅkari bhujalataṃ bhogindabhogāyataṃ; ()
::

::hangnum
90\. {pb:O:0.0424}
::

::gatha1
Saṃyācannaṃ vibhava kamanugaṃka vaṭṭānugaṃ rāhulaṃ
::

::gatha2
Pabbājetvā’riyadhananidhiṃdemīti cintāparo,
::

::gatha3
Patvā’rāmaṃ ajahitasuto saddhammarājā imaṃ
::

::gathalast
Pabbājehi’tya’vadi sumukhaṃ tvaṃ dhammasenāpati; ()
::

::hangnum
91\.
::

::gatha1
Chetvā nīluppaladalamuduṃ cūḷākalāpaṃ mahā-
::

::gatha2
Moggallāno kavasi abhinavaṃ kāsāvamacchādayī,
::

::gatha3
Tasso’vādaṃ akari dhutavā thero mahākassapo
::

::gathalast
Pabbājesi tanujaratanaṃ taṃ sāriputto vasi; ()
::

::hangnum
92\. {pb:O:0.0425}
::

::gatha1
Sikkhākāmo aparasamaye thero mahārāhulo-
::

::gatha2
Vādaṃ sutvā’dhikataraguṇaṃ sampāpuṇī rāhulo,
::

::gatha3
Sutvā kasuttaṃ puna taditaraṃ sikkhāgarūnaṃ garu-
::

::gathalast
Ṭṭhānaṃ patto tibhavamatari patvā’ggamaggapphalaṃ;Ka ()
::

::hangnum
93\.
::

::gatha1
Tasmiṃ suddhodananaravaro pabbajjite nattari
::

::gatha2
Ajjhogāḷho ravikuladhajonissīmasokaṇṇave,
::

::gatha3
Dinno’kāsaṃ kamapitanayaṃ mātāpitūhā’yatiṃ
::

::gathalast
Pabbājeyyuṃ alamitivaraṃ saṃyāci vosāvakā; ()
::

::hangnum
94\.
::

::gatha1
Rañño datvā varamati varaṃ bhuttāsano āsanā-
::

::gatha2
Vuṭṭhāya’ntobhavanavanato nikkhamma mandānilaṃ,
::

::gatha3
Rukkhacchāyāviraḷasarasītīraṃ vivekakkhamaṃ
::

::gathalast
Sītaṃ sitabbanamavasarī chaddantadantī’vaso; ()
::

::hangnum
95\. {pb:O:0.0426}
::

::gatha1
Tasmiṃkāle gahapatikule jāto mahāseṭṭhipi
::

::gatha2
Patto rājaggahapuravaraṃ saddho sudattābhidho,
::

::gatha3
Buddhoka hutvā yamadhivasate’tya’ssosi suddhodanī
::

::gathalast
Paccūsasmiṃ amaravivaṭadvārena tatrā’gamā; ()
::

::hangnum
96\.
::

::gatha1
Appetvā’ṅakghīratanaphalake khittañjalīmañjariṃ
::

::gatha2
Bhatyācūḷārajatakalasaṃ cittappasādāvahanaṃ,
::

::gatha3
Dhammaṃ sutvā paṭhamadivase laddhādimaggapphalo
::

::gathalast
Dānaṃ datvā sugatapamukhe saṅghe sudattodhanī; ()
::

::hangnum
97\. {pb:O:0.0427}
::

::gatha1
Bhante lakkhīkamakalamalakā saṅkāsamatthāya no
::

::gatha2
Iddhaṃ phakhītaṃ sujanabhajitaṃ sāvatthisaṅkhaṃ puraṃ,
::

::gatha3
Dhammassāmi vajatu karuṇāchāyāsakahāyo lahuṃ
::

::gathalast
Laddhassāso savisayamagāevaṃ katajjhesano; ()
::

::hangnum
98\.
::

::gatha1
Buddhatthaṃ so gahapati mahāmagge samagge divā-
::

::gatha2
Rattiṭṭhānappabhutisubhage paccekalakkhaṃ dhanaṃ,
::

::gatha3
Vissajjetvā pacuravibhavo daṭṭhabbasārepure
::

::gathalast
Kāropesi amarabhavanākāreka vihāre vare; ()
::

::hangnum
99\.
::

::gatha1
Koṭīha’ṭṭhārasahī asamaṃ bhūmiṃ kiṇitvā samaṃ
::

::gatha2
Koṭīha’ṭṭhārasahi pacuraṃ māpetva senāsanaṃ,
::

::gatha3
Koṭīha’ṭṭhārasahi paramaṃ ārāmapūjāmahaṃ
::

::gathalast
Sajjetvā so gahapati navaṃkammaṃ suniṭṭhāpayi; ()
::

::hangnum
100\. {pb:O:0.0428}
::

::gatha1
Evaṃ jetavanaṃ vihārapavaraṃ kārāpayitvā mahā-
::

::gatha2
Vīrassā’gamanāya dūtapurise pesesi seṭṭhissaro,
::

::gatha3
Tesaṃ sīsaharañjalihi mahito sutvāna taṃ sāsanaṃ
::

::gathalast
Sambuddho jalitiddhimā sapariso rājaggahā nikkhami; ()
::

Iti medhānandābhidhānena yatinā viracite sakala kavijana hadayānandadāna nidāne jinavaṃsadīpe santikeka nidāne bhagavato pakiṇṇaka caritappavatti paridīpo soḷasamo saggo.

::hangnum
1\. {pb:O:0.0429}
::

::gatha1
Satthu jetavananāmamindirā-
::

::gatha2
Rāma motaraṇamaṅgalussave,
::

::gatha3
Rāmalakkhaṇabhagī (rathoddhatā)
::

::gathalast
Seṭṭhiputtapamukhā sumaṇḍitā; ()
::

::hangnum
2\.
::

::gatha1
Pañcamattasatamāṇavā navā
::

::gatha2
Pañcavaṇṇadhajabhāsura’ñjalī,
::

::gatha3
Pañcakhāṇasiriyu’jjalā’bhavuṃ
::

::gathalast
Pañcamārajinarājino pure; ()
::

::hangnum
3\.
::

::gatha1
Hemakumbhakucakumbhavibbhamā
::

::gatha2
Seṭhidhītupamukhā kumārikā,
::

::gatha3
Puṇṇakumbhasatanibbhara’ñjalī
::

::gathalast
Tassa satthu purato tato bhavuṃ; ()
::

::hangnum
4\. {pb:O:0.0430}
::

::gatha1
Seṭṭhipādaparicārikāsakhī
::

::gatha2
Mantharā’vajitahaṃsadhenuyo,
::

::gatha3
Pañcamattasatanāriyo’bhavuṃ
::

::gathalast
Pacchato gahitapuṇṇapātiyo; ()
::

::hangnum
5\.
::

::gatha1
Setavatthasunivatthapāruto
::

::gatha2
Pañcaseṭṭhisatamattasevito,
::

::gatha3
Lokanāyaka manāthapiṇḍiko
::

::gathalast
Seṭṭhi pītierito tamanvagā; ()
::

::hangnum
6\.
::

::gatha1
Nīlapītapabhūtīhi mārajī
::

::gatha2
Deharaṃsivisarehi jotayaṃ,
::

::gatha3
Añjasaṃ sahacarācaraṃ bhuvi
::

::gathalast
Jaṅgamo kanakabhūdharoriva; ()
::

::hangnum
7\.
::

::gatha1
Maggadesakajanassa piṭṭhito
::

::gatha2
Bhikkhusaṅghaparivārito yahiṃ,
::

::gatha3
Jetanāmavanamotarī tahiṃ
::

::gathalast
Lokalocananipīyamānako; ()
::

::hangnum
8\. {pb:O:0.0431}
::

::gatha1
Pucchitassa paṭipajjanakkamaṃ
::

::gatha2
Tāya jetavanapujanāya so,
::

::gatha3
Dehi buddhapamukhe tapovanaṃ
::

::gathalast
Bhikkhusaṅghavisaye’ti pabruvi; ()
::

::hangnum
9\.
::

::gatha1
Dammi buddhapamukhe tapovanaṃ
::

::gatha2
Bhikkhusaṅghavisaye’ti bhindiya’
::

::gatha3
Byappathaṃ thiramanāthapiṇḍiko
::

::gathalast
Seṭṭhi dhotakarapaṅkajoka sadā; ()
::

::hangnum
10\.
::

::gatha1
Jālalakkhaṇavicitrakomaḷa-
::

::gatha2
Pāṇipallavatalesu satthuto,
::

::gatha3
Dakkhiṇodakamadāsi kañcana-
::

::gathalast
Kuṇḍikāya surabhippavāsitaṃ; ()
::

::hangnum
11\. {pb:O:0.0432}
::

::gatha1
Sitamuṇhamanilātapaṃ paṭi-
::

::gatha2
Hanti ḍaṃsamakase siriṃsape,
::

::gatha3
Svā’numodanamakā jino paṭi-
::

::gathalast
Ggayha jetavanamevamādinā; ()
::

::hangnum
12\.
::

::gatha1
So sudattavisuto samāpayi
::

::gatha2
Vatrabhūpamapabhūvibhūsaṇo,
::

::gatha3
Seṭṭhi jetavanapūjanāmahaṃ
::

::gathalast
Cattakoṭidhanasañcayo sadā; ()
::

::hangnum
13\.
::

::gatha1
Indirāya suramandiropamā
::

::gatha2
Candanāgarusugandhabandhurā,
::

::gatha3
Tatra gandhakuṭi bhāti medinī-
::

::gathalast
Sundarisirasi sekharo yathā; ()
::

::hangnum
14\.
::

::gatha1
Tāya gandhakuṭiyā’dhirohiṇī
::

::gatha2
Dhammarājacaraṇindirā’dharā,
::

::gatha3
Saggamokkhabhavanappavesani-
::

::gathalast
Sseṇipaddhatirivā’ti nomati; ()
::

::hangnum
15\. {pb:O:0.0433}
::

::gatha1
Tabbihāraparito sudhāmaṇi-
::

::gatha2
Baddhamāvaraṇacakka māhare,
::

::gatha3
Satthu kittisirikhīrasāgaru-
::

::gathalast
Tatuṅgavīcivalayassiriṃ sadā; ()
::

::hangnum
16\.
::

::gatha1
Tabbihārapariveṇamosadhi-
::

::gatha2
Tārakādhavalavāḷukākulaṃ,
::

::gatha3
Vyākaroti jinakundabandhuno
::

::gathalast
Saṅgamena saradambarassiriṃ; ()
::

::hangnum
17\.
::

::gatha1
Tattharattamaṇiketusaṃhatī-
::

::gatha2
Raṃsibhinnatimirambare na kiṃ,
::

::gatha3
Kovidehi ravicanda tārakā
::

::gathalast
Jotiriṅgananibhā’ti vuccare; ()
::

::hangnum
18\. {pb:O:0.0434}
::

::gatha1
Bhāti phullavanarājilakkhiyā
::

::gatha2
Rattakambalamivā’hisanthataṃ,
::

::gatha3
Caccaraṃ caraṇasampaṭicchane
::

::gathalast
Satthuno kusumareṇu nibbharaṃ; ()
::

::hangnum
19\.
::

::gatha1
Bhiṅgapantimaṇitantusibbitaṃ
::

::gatha2
Mandamārutatharussitaṃ tahiṃ,
::

::gatha3
Pupphareṇupaṭalabbitāna mā-
::

::gathalast
Bhātisatthu’pari vāritātapaṃ; ()
::

::hangnum
20\.
::

::gatha1
Rājarukkhakaṇikārasākhino
::

::gatha2
Phullitā parisamantato tahiṃ,
::

::gatha3
Satthu dhammasavaṇena dissare
::

::gathalast
Cīvarāni’va nivatthapārutā; ()
::

::hangnum
21\. {pb:O:0.0435}
::

::gatha1
Uggatā’likuladhūmakajjalā
::

::gatha2
Nibbikāsakalikāsikhāvalī,
::

::gatha3
Campakadadumapadīpasākhino
::

::gathalast
Ujjalanti satavaṇṭavattikā; ()
::

::hangnum
22\.
::

::gatha1
Jhāyataṃ kamadhuradhammabhārati-
::

::gatha2
Nijjharehi sikharidari tahiṃ,
::

::gatha3
Sammavegaparisositā da’pi
::

::gathalast
Kiṃ navūpasamayanti sādhavo; ()
::

::hangnum
23\.
::

::gatha1
Kujitālikulakokilā tahiṃ
::

::gatha2
Phullitaggasahakārasākhino,
::

::gatha3
Tibbarāgacarite’pi mūlage
::

::gathalast
Bhāvanāsu naramāpayanti kiṃ; ()
::

::hangnum
24\.
::

::gatha1
Lājapañcamakapupphasanthataṃ
::

::gatha2
Tantapovanapavesanañjasaṃ,
::

::gatha3
Vītarāgacaraṇaṅkasajjitaṃ
::

::gathalast
Saggamaggamapahāsate sadā; ()
::

::hangnum
25\. {pb:O:0.0436}
::

::gatha1
Nārivāmacaraṇāturā’pi ye
::

::gatha2
Saṅgamena vigataṅgaṇaṅginaṃ
::

::gatha3
Lomahaṃsajanite’va pītiyā;
::

::gathalast
Tatra’sokatarurāji rājate, ()
::

::hangnum
26\.
::

::gatha1
Kiṃsukādikusumehi bhāsuraṃ
::

::gatha2
Taṃ tapovana manālayālayaṃ,
::

::gatha3
Tesa muggatapatejasā bhusaṃ
::

::gathalast
Aggipajjalitameva dissate; ()
::

::hangnum
27\.
::

::gatha1
Uddhavaṇṭagaḷitehi phullase-
::

::gatha2
Phālikākuḍumalehi sālinī,
::

::gatha3
Mālakā rajatavedikā kaviya
::

::gathalast
Vidadumehi khavitā virājate; ()
::

::hangnum
28\. {pb:O:0.0437}
::

::gatha1
Pīta cuta makaranda bindavo
::

::gatha2
Tatra kīrakaravikasārikā,
::

::gatha3
Kiṃka haranti madhuraṃ ravantipi
::

::gathalast
Mañjubhāṇīmunibhāratissiriṃ; ()
::

::hangnum
29\.
::

::gatha1
Hemakūṭamakuṭehi nijjhara-
::

::gatha2
Bhārabhāsurataṭo’rapīvarā,
::

::gatha3
Bhuribhuridharabhubhujā tahiṃ
::

::gathalast
Cumbare jinasuta’ṅghipaṅkaje; ()
::

::hangnum
30\.
::

::gatha1
Cārucañcupuṭatuṅgacucukā
::

::gatha2
Cakkavākakucamaṇḍalā tahiṃ,
::

::gatha3
Nīlikākacakalāpasālinī
::

::gathalast
Nīlanīrajavilolalocanā; ()
::

::hangnum
31\. {pb:O:0.0438}
::

::gatha1
Seṇibaddhakalahaṃsamekhalā-
::

::gatha2
Dāmabhārataṭapīnasoṇinī,
::

::gatha3
Bhiṅgacakkaratanaṅgadāvalī
::

::gathalast
Bhaṅgavīcikaṇahārabhāsurā; ()
::

::hangnum
32\.
::

::gatha1
Kaṇṇikāgaḷitakañjakesara-
::

::gatha2
Piñjarambuvimalambarā subhā,
::

::gatha3
Gandhavāhasukhaphassadā siri-
::

::gathalast
Mandirā kumudamandahāsinī; ()
::

::hangnum
33\.
::

::gatha1
Kesarāliradanā sarojinī-
::

::gatha2
Kāminī vikacapaṅkajānanā,
::

::gatha3
Vītasabbadarathehi sevitā
::

::gathalast
Dibbapokkharaṇiyo najenatikiṃ; ()
::

::hangnum
34\. {pb:O:0.0439}
::

::gatha1
Muddikāpabhutivallivellita-
::

::gatha2
Jiṇṇacīvarakuṭīhi jhāyataṃ,
::

::gatha3
Piñchāsāritasikhaṇḍimaṇḍalā-
::

::gathalast
Khaṇḍataṇḍavasumaṇḍitaṃ vanaṃ; ()
::

::hangnum
35\.
::

::gatha1
Satthu kasāvakasatehi bhāvanā-
::

::gatha2
Sattibhinnatimisāti katthaci,
::

::gatha3
Dissare niracakāsato tahiṃ
::

::gathalast
Gabbharo’darasamosarāni’va; ()
::

::hangnum
36\.
::

::gatha1
Kālakā dhutapisaṅgavāladhī
::

::gatha2
Māḷakesu kalaviṅkasāḷikā,
::

::gatha3
Bhattasitthamanubhūya nibbhayā
::

::gathalast
Dhammarāvamanukūjare tahiṃ; ()
::

::hangnum
37\. {pb:O:0.0440}
::

::gatha1
Vitamaccubhayabhantalocanaṃ
::

::gatha2
Ālavālajalapānadohaḷaṃ,
::

::gatha3
Satthu mañjusarapāsaniccalaṃ
::

::gathalast
Dissate hariṇamaṇḍalaṃ tahiṃ; ()
::

::hangnum
38\.
::

::gatha1
Hatthavellitalatāhi vāraṇā
::

::gatha2
Vānarāca maṇivijanīhi’va,
::

::gatha3
Vijayanti bhavatāpabhīruke
::

::gathalast
Rukkhamūlagatajhāyino tahiṃ; ()
::

::hangnum
39\.
::

::gatha1
Meghavaṇṇavanarājirājinī
::

::gatha2
Kandamūlaphalabhojanehi sā,
::

::gatha3
Dānapāramirate’va pīṇaye
::

::gathalast
Bhikkhūsaṅghasahitaṃ tathāgataṃ; ()
::

::hangnum
40\. {pb:O:0.0441}
::

::gatha1
Dhammamaṇḍapavitānamuddhati
::

::gatha2
Lambamānamaṇibubbulodare,
::

::gatha3
Niccapajjalitavijjurājiyo
::

::gathalast
Bhanti nijjitaravindutārakā; ()
::

::hangnum
41\.
::

::gatha1
Rukkhakoṭarakulāvakodare
::

::gatha2
Kujitehi sakuṇehi taṃvanaṃ,
::

::gatha3
Jeti saṅkhaghaṇavaṃsavallakī-
::

::gathalast
Rāvasārasuraraṅgabhusiriṃ; ()
::

::hangnum
42\.
::

::gatha1
Indanīlamaṇitoraṇippabhā-
::

::gatha2
Bhinditabbatimiropamaṃ tahiṃ,
::

::gatha3
Candacaṇḍakaramaṇḍaladvayaṃ
::

::gathalast
Vindateva asurindavibbhamaṃ; ()
::

::hangnum
43\. {pb:O:0.0442}
::

::gatha1
Khīrasāgarataraṅgapaṇḍarā
::

::gatha2
Nekacaṅkamanamālakā tahiṃ,
::

::gatha3
Phuṭṭhacārucaraṇindirā bhusaṃ
::

::gathalast
Bhanti jhānapasutāna massame; ()
::

::hangnum
44\.
::

::gatha1
Bhāvanāya pavanāni pāvanā
::

::gatha2
Desanāya rasanā vibhūsanā,
::

::gatha3
Sevakā danavakā sasāvakā
::

::gathalast
Mānayantī kavikanayaṃ sukhānayaṃ; () (Yamakabandhanaṃ;)
::

::hangnum
45\.
::

::gatha1
Kīcakā tyanilakūja kīcakā
::

::gatha2
Vācakā rivagaṇassa vā cakā,
::

::gatha3
Mocakā navaphalassa mocakā
::

::gathalast
Mecakā camaṇithambha mecakā; () (Yamakabandhanaṃ;)
::

::hangnum
46\. {pb:O:0.0443}
::

::gatha1
Kūjitā’li bhajitā’parākajitā
::

::gatha2
Rājitā’lakajitā hi pūjitā,
::

::gatha3
Gāravā’kararavāyakeravā
::

::gathalast
Keravākararavā sagāravā; () (Yamakabandhanaṃ;)
::

::hangnum
47\.
::

::gatha1
Ketakī kusumahantacātakī
::

::gatha2
Ambare ṇukaṇikā’valambare,
::

::gatha3
Vuñcitā utuniyāmayañjitā
::

::gathalast
Rāmabhumi paramābhirāmabhū; () (Yamakabandhanaṃ;)
::

::hangnum
48\.
::

::gatha1
Tāsadā havisadāna māsadā
::

::gatha2
Yo sadātiya sadā kama taṃ sadā,
::

::gatha3
So tamo dahatamo hi tattamo
::

::gathalast
Vītamo muhatamo hī gotamo; () (Yamakabandhanaṃ;)
::

::hangnum
49\. {pb:O:0.0444}
::

::gatha1
Sālakā nanavilāsapā latā
::

::gatha2
Mālakā valisubhāsamā lakā,
::

::gatha3
Māḷakā valisubhāsamā lakā
::

::gathalast
Sāḷakā nanavilāsapā lakā; () (Yamakabandhanaṃ)
::

::hangnum
50\.
::

::gatha1
Vāneva jāto vijito vaneva
::

::gatha2
Jinova’nejo kavanajānano no,
::

::gatha3
Netā vinetā vijanānu vāte
::

::gathalast
Vanī janaṃ jetavane vinento; () (Caturakkharika citta yamakaṃ;)
::

Iti medhānandābhidhānanayatinā viracite sakalakavijana hadayānandadānanidāne jinavaṃsadīpe santike nidāne jetavana vihārālaṅkāra paridīpo sattarasamo saggo.

::hangnum
1\. {pb:O:0.0445}
::

::gatha1
Bhuvika yassa jinassa tādino
::

::gatha2
Vidurānaṃ mukharaṅgamandire,
::

::gatha3
Arahādi guṇāti sundarī)
::

::gatha3
Lasate kitti vilāsa sundarī; ()
::

::gatha2
Migadāyatapovane isi-patane gotama gotta ketuso,
::

::gatha3
Narasārathi vassa mādimaṃ
::

::gathalast
Vasi bārāṇasirājadhāniyaṃ; ()
::

::hangnum
3\.
::

::gatha1
Puna veḷuvane vināyako
::

::gatha2
Nagare rājagahe giribbaje,
::

::gatha3
Dutiyaṃ tatiyaṃ catutthakaṃ
::

::gathalast
Avasi vassamanuddayāparo; ()
::

::hangnum
4\. {pb:O:0.0446}
::

::gatha1
Muni pañcamavassa mindirā-
::

::gatha2
Layavesāli puraṃ mahāvane,
::

::gatha3
Pavihāsi puraṅgapīvaraṃ
::

::gathalast
Upanissāya yatheva kesari; ()
::

::hangnum
5\.
::

::gatha1
Timirāpaharo’sadhīlatā-
::

::gatha2
Jalite sītala nijjharākule,
::

::gatha3
Munichaṭṭhamanālayo sukhaṃ
::

::gathalast
Vasi vassaṃ puthumaṅkulācale; ()
::

::hangnum
6\.
::

::gatha1
Tidasālayago sudubbudhaṃ
::

::gatha2
Abhidhammaṃ kathayaṃ silāsane,
::

::gatha3
Sunisajja savītināmayī
::

::gathalast
Sugato sattamavassa manvahaṃ; ()
::

::hangnum
7\. {pb:O:0.0447}
::

::gatha1
Haricandanagandhapāvana-
::

::gatha2
Pavane bhesakalābhidhe vane,
::

::gatha3
Sanarāmara lokanāyako
::

::gathalast
Munināgo vasi vassamaṭṭhamaṃ; ()
::

::hangnum
8\.
::

::gatha1
Madhurassarabhāṇi ghosita-
::

::gatha2
Visute ghosita seṭṭhikārite,
::

::gatha3
Navamaṃ vasi vassamassame
::

::gathalast
Varakosambi pure munissaro; ()
::

::hangnum
9\.
::

::gatha1
Munikesari pārileyyaka-
::

::gatha2
Karinājīvitadānato bhato,
::

::gatha3
Dasamaṃ vasi pārileyyake
::

::gathalast
Vanasaṇḍe tarusaṇḍamaṇḍite; ()
::

::hangnum
10\.
::

::gatha1
Varadhammasudhārasena sa-
::

::gatha2
Jjana mekādasamaṃ samaṃ jino,
::

::gatha3
Dvijagāmavare’bhipīṇayaṃ
::

::gathalast
Vasi nāḷāvidite nirālayo; ()
::

::hangnum
11\. {pb:O:0.0448}
::

::gatha1
Dharaṇīsuragāma māsadā
::

::gatha2
Punaverañja maniñjano jino,
::

::gatha3
Pucimandadumindamūlago
::

::gathalast
Asamo bārasamaṃ samaṃ vasī; ()
::

::hangnum
12\.
::

::gatha1
Vikacappalacārulocano
::

::gatha2
Munirājā vajirācalācalo,
::

::gatha3
Sikharākulacāliyācale
::

::gathalast
Avasī teḷasamaṃ guṇālayo; ()
::

::hangnum
13\.
::

::gatha1
Salilāsayasītale mudu-
::

::gatha2
Pavane jetavane tapovane,
::

::gatha3
Vasi cuddasamaṃ samaṃ mahā-
::

::gathalast
Samaṇo assamaṇā’pasādano; ()
::

::hangnum
14\. {pb:O:0.0449}
::

::gatha1
Kapilavhayarājadhāniyā
::

::gatha2
Avidure nararāhaseyyake,
::

::gatha3
Pavihāsi tipañcamaṃ samaṃ
::

::gathalast
Muni nigrodhatapovane subhe; ()
::

::hangnum
15\.
::

::gatha1
Khara mālavakañca rakkhasaṃ
::

::gatha2
Damayaṃ bhūdhara pīvarodaraṃ,
::

::gatha3
Rucirālavirājadhāniyaṃ
::

::gathalast
Viharī soḷasamaṃ samaṃ jino; ()
::

::hangnum
16\.
::

::gatha1
Puna veḷuvanaṃ tapovanaṃ
::

::gatha2
Upanissāya giribbajaṃ puraṃ,
::

::gatha3
Dasa sattama vassa māvasī
::

::gathalast
Munisīho hatamāravāraṇo; ()
::

::hangnum
17\.
::

::gatha1
Bhavadukkharujāhi mocayaṃ
::

::gatha2
Janataṃ dhammakathā’gadena so,
::

::gatha3
Vasi cāliyapabbatālaye
::

::gathalast
Jinavejjācariyo dasaṭṭhamaṃ; ()
::

::hangnum
18\. {pb:O:0.0450}
::

::gatha1
Tadanantaravassa muggadhi
::

::gatha2
Vipule cāliyapakabbate’va so,
::

::gatha3
Vasi vīsatimaṃ giribbaje
::

::gathalast
Nagare veḷuvane tapovane; ()
::

::hangnum
19\.
::

::gatha1
Anibaddhavihārato iti
::

::gatha2
Viharanto bhagavā tahiṃtahiṃ
::

::gatha3
Maṇijotiraso’va kāmado
::

::gathalast
Sarade vīsati vītināmayī; ()
::

::hangnum
20\.
::

::gatha1
Muni jetavane tapovane
::

::gatha2
Bhavane cā’pi migāramātuyā,
::

::gatha3
Mahite vasi pañcavīsati-
::

::gathalast
Mitavassāni tibaddhavāsago; ()
::

::hangnum
21\. {pb:O:0.0451}
::

::gatha1
Anibaddhanibaddhavāsato
::

::gatha2
Vasato tassa sato tahiṃ tahiṃ,
::

::gatha3
Nanu vijjati kiccapañcakaṃ
::

::gathalast
Katakiccassa kathananuvāsaraṃ; ()
::

::hangnum
22\.
::

::gatha1
Aruṇuggamane samuṭṭhito
::

::gatha2
Tadupaṭṭhākajanassa’nuggahaṃ,
::

::gatha3
Munirānanapādadhovanaṃ
::

::gathalast
Pavidhāyā’khilakicca mattano; ()
::

::hangnum
23\.
::

::gatha1
Sunisajja susajjitā’sane
::

::gatha2
Sapadānācaraṇāya yāvatā,
::

::gatha3
Samayo samayaññu vindati
::

::gathalast
Naciraṃ jhānasukhaṃ rahogato; ()
::

::hangnum
24\. {pb:O:0.0452}
::

::gatha1
Paribandhiya tāyabandhanaṃ
::

::gatha2
Sunivatthantaravāsako’pari,
::

::gatha3
Arahaddhajachāditaṅgimā
::

::gathalast
Maṇivaṇṇopalapatta mubbahaṃ; ()
::

::hangnum
25\.
::

::gatha1
Abhisaṅkhatapuññasattiyā
::

::gatha2
Vivaṭadvāravihāragabbhato,
::

::gatha3
Girigabbharato’va kesarī
::

::gathalast
Bahinikkhamma kadāci ekako, ()
::

::hangnum
26\.
::

::gatha1
Valayikatatārakāvalī
::

::gatha2
Navacandoriva vāridodarā,
::

::gatha3
Yatisaṅghapurakkhato tato
::

::gathalast
Bahi nikkhamma kadāci so muni; ()
::

::hangnum
27\.
::

::gatha1
Pakatīgatiyā’pi bhikkhituṃ
::

::gatha2
Gatiyā sappaṭihāriyā’yapi,
::

::gatha3
Yugamattadaso samācare
::

::gathalast
Nigamaggāmapurīsu katthaci; ()
::

::hangnum
28\. {pb:O:0.0453}
::

::gatha1
Carato varapāṭihāriyaṃ
::

::gatha2
Samadhiṭṭhāya kadāci bhikkhituṃ,
::

::gatha3
Vimalīkurute mahītalaṃ
::

::gathalast
Purato mandasugandhamāruto; ()
::

::hangnum
29\.
::

::gatha1
Purato’pasamenti dhūliyo
::

::gatha2
Carato cārutarañjase sire,
::

::gatha3
Vilasanti vitāna vibbhamā
::

::gathalast
Navameghā phusitāni muñcare; ()
::

::hangnum
30\.
::

::gatha1
Kusumāni samīraṇā’pare
::

::gatha2
Vipinenā’hariyo’kirantipi,
::

::gatha3
Nijapādatalaṃ’va bhūtalaṃ
::

::gathalast
Samataṃ yāti pathe padappite; ()
::

::hangnum
31\. {pb:O:0.0454}
::

::gatha1
Mudukā sukhaphassadā mahī-
::

::gatha2
Vanitā tappadasaṅgame’kadā,
::

::gatha3
Kamalānipi cumbare’kadā
::

::gathalast
Pathaviṃ bhejja tadaṅghīpaṅkaje; ()
::

::hangnum
32\.
::

::gatha1
Caraṇakkamitā’ravindaja-
::

::gatha2
Makarandā’ti sugandhabandhurā,
::

::gatha3
Jinagandhagajinda māsiraṃ
::

::gathalast
Parivāsenti samokirantipi; ()
::

::hangnum
33\.
::

::gatha1
Makarandapabandhavibbhamaṃ
::

::gatha2
Juti sindhūravicuṇṇabandhurā,
::

::gatha3
Abhibhūya supiñjarāyate
::

::gathalast
Carato lokamimaṃ carācaraṃ; ()
::

::hangnum
34\.
::

::gatha1
Kalahaṃsa mayūrasārikā
::

::gatha2
Karavīkā’pi sakaṃsakaṃ ravaṃ,
::

::gatha3
Dvipadā’pi catuppadā’pare
::

::gathalast
Vajato tassa napūjayanti kiṃ; ()
::

::hangnum
35\. {pb:O:0.0455}
::

::gatha1
Turiyāni vibhūsaṇāni’pi
::

::gatha2
Sayamevā’bhiravanti taṅkhaṇe,
::

::gatha3
Tamudikkhiya pāṭihāriyaṃ
::

::gathalast
Sugate koka hi nasampasīdati; ()
::

::hangnum
36\.
::

::gatha1
Vividhabbhutapāṭihāriya-
::

::gatha2
Katasaññāya mahājano jino,
::

::gatha3
Janayaṃ janatāya’nuddayaṃ
::

::gathalast
Idhapiṇḍatthamupāgato iti; ()
::

::hangnum
37\.
::

::gatha1
Kusumādiyamākulañjalī
::

::gatha2
Sadaneha’ntaravithi motare,
::

::gatha3
Jinaraṃsi pabandha kambala-
::

::gathalast
Satasañchanna vivaṇṇaviggahā; ()
::

::hangnum
38\. {pb:O:0.0456}
::

::gatha1
Janatā nakharālidīdhiti-
::

::gatha2
Nikarākāsanadīnimujjitā,
::

::gatha3
Abhivandati vandanārahaṃ
::

::gathalast
Munino pādayugaṃ pamoditā; ()
::

::hangnum
39\.
::

::gatha1
Dasavisativā mahājano
::

::gatha2
Jinapāmokkhayatī satampivā,
::

::gatha3
Abhiyācati detha noiti
::

::gathalast
Bhagavantaṃ vibhavānurūpato; ()
::

::hangnum
40\.
::

::gatha1
Adhivāsanamassa jāniya
::

::gatha2
Janatā’dāya jinassa hatthato,
::

::gatha3
Tamadhiṭṭhitapatta mindirā-
::

::gathalast
Sadanaṃ dānagharaṃ pavesaye; ()
::

::hangnum
41\. {pb:O:0.0457}
::

::gatha1
Catujātikagandhabhāvite
::

::gatha2
Bhuvi paññattavarāsanopari,
::

::gatha3
Ahatāhatavatthajātite
::

::gathalast
Sunisinnaṃ sugataṃ sasāvakaṃ; ()
::

::hangnum
42\.
::

::gatha1
Paṭiyattapaṇītabhojana-
::

::gatha2
Vikatīhe’va sahatthapaṅkajā,
::

::gatha3
Abhitappayate mahājano
::

::gathalast
Patimāneti ca cīvarādinā; ()
::

::hangnum
43\.
::

::gatha1
Saraṇāgamane’pi pañcayu
::

::gatha2
Adhisīlesu patiṭṭhahanti ye,
::

::gatha3
Catumaggaphalesu katthavi
::

::gathalast
Tadabhiññā’nusayāsayādito; ()
::

::hangnum
44\.
::

::gatha1
Bhagavā katabhattakiccavā
::

::gatha2
Anurūpāya kathāya dhammiyā,
::

::gatha3
Ravibandhu vineyya bandhunaṃ
::

::gathalast
Hadayambhojavanaṃ pabodhaye; ()
::

::hangnum
45\. {pb:O:0.0458}
::

::gatha1
Harimerugiri’va jaṅgamo
::

::gatha2
Parinaddhindasarāsanāvalī,
::

::gatha3
Visate satapuññalakkhaṇo
::

::gathalast
Muniru’ṭṭhāya vihāramāsanā; ()
::

::hangnum
46\.
::

::gatha1
Varamaṇḍalamāḷake tahiṃ
::

::gatha2
Muni paññattamahārahāsane,
::

::gatha3
Khaṇamāgamayaṃ nisidati
::

::gathalast
Yaminaṃ bhojanakiccasādhanaṃ; ()
::

::hangnum
47\.
::

::gatha1
Maṇivammasuvammitā viya
::

::gatha2
Karino pārutapaṃsukūlikā,
::

::gatha3
Yatayo yatirājayūthapaṃ
::

::gathalast
Parivārenti upecca taṅkhaṇe; ()
::

::hangnum
48\. {pb:O:0.0459}
::

::gatha1
Samayaṃ samayaññuno tato
::

::gatha2
Tadupaṭṭhākavaro nivedaye,
::

::gatha3
Jinagandhagajo suvāsitaṃ
::

::gathalast
Visate gandhakuṭiṃ sugandhinā; () (Purebhattakiccaṃ)
::

::hangnum
49\.
::

::gatha1
Athagandhakuṭīmukhe jino
::

::gatha2
Virajo pādarajo nacatthipi,
::

::gatha3
Paridhotapadāni nikkhipaṃ
::

::gathalast
Maṇisopāṇatale khaṇaṃ ṭhito; ()
::

::hangnum
50\.
::

::gatha1
Udayo’pi jinassa dullabho
::

::gatha2
Khaṇasampattisamiddhi dullabhā,
::

::gatha3
Manujesu’papatti dullabhā
::

::gathalast
Jinadhammassavaṇampi dullabhaṃ; ()
::

::hangnum
51\.
::

::gatha1
Samaṇatta mape’ttha dullabhaṃ
::

::gatha2
Tividhaṃ sāsana mappamādato,
::

::gatha3
Yatayo’vadatā’nusāsati
::

::gathalast
Abhisampādayathā’ti bhikkhave; ()
::

::hangnum
52\. {pb:O:0.0460}
::

::gatha1
Abhivandiya keci bhikkhavo
::

::gatha2
Bhagavantaṃtaka paṭipattipūrakā,
::

::gatha3
Atha sampaṭipādanakkamaṃ
::

::gathalast
Paṭipucchantivipassanādisu; ()
::

::hangnum
53\.
::

::gatha1
Padadāti vipassanādisu
::

::gatha2
Muni tesaṃ cariyānurūpikaṃ,
::

::gatha3
Paṭigaṇhiya satthusāsanaṃ
::

::gathalast
Maṇidāmaṃ viya makaṇḍanatthiko; ()
::

::hangnum
54\.
::

::gatha1
Pavidhāya jinaṃ padakkhiṇaṃ
::

::gatha2
Atha te bhattisamappitañjalī,
::

::gatha3
Pavisanti yatī sakaṃsakaṃ
::

::gathalast
Vasatiṃ santanivātavuttino; ()
::

::hangnum
55\. {pb:O:0.0461}
::

::gatha1
Vatapabbatapādakandara-
::

::gatha2
Pabhūtīsva’ññataraṃka padhānikā,
::

::gatha3
Pavisanti surāsuroraga-
::

::gathalast
Garuḷānaṃ bhavanesucā’pare; ()
::

::hangnum
56\.
::

::gatha1
Atha gandhakuṭiṃ yadicchati
::

::gatha2
Pavisitvā pavivekakāmavā,
::

::gatha3
Muni dakkhiṇapassato sato
::

::gathalast
Sayanaṃ kappayatī’sakaṃ divā; ()
::

::hangnum
57\.
::

::gatha1
Vupasantasarirajassamo
::

::gatha2
Muniru’ṭṭhāya anekakoṭiyo,
::

::gatha3
Anubhūyaka samādhayo khaṇaṃ
::

::gathalast
Bhuvanaṃ passati buddhacakkhunā; ()
::

::hangnum
58\. {pb:O:0.0462}
::

::gatha1
Samathamhi vipassanāyavā
::

::gatha2
Dhuranikkhepakate tathāgate,
::

::gatha3
Tahimiddhibalenu’paṭṭhito
::

::gathalast
Puna vuṭṭhāpayate dayānidhi; ()
::

::hangnum
59\.
::

::gatha1
Iti pañcasatampi sāvake
::

::gatha2
Atikhippaṃ kabhagavā’nusāsiya,
::

::gatha3
Padumāniva te pabodhayaṃ
::

::gathalast
Nabhāsā yāti vihāra mattano; ()
::

::hangnum
60\.
::

::gatha1
Jinasindhavapādavikkamaṃ
::

::gatha2
Jinachaddantagajindakuñcanaṃ,
::

::gatha3
Jinakesarasīhagajjanaṃ
::

::gathalast
Abhipassāma suṇoma no iti; ()
::

::hangnum
61\.
::

::gatha1
Vihareyya yahiṃ jino tahiṃ
::

::gatha2
Aparaṇhe kusumākulañjalī,
::

::gatha3
Sunivatthasupārutā bhusaṃ
::

::gathalast
Muditā sannipatantikho janā; ()
::

::hangnum
62\. {pb:O:0.0463}
::

::gatha1
Atha dassitapāṭihāriyo
::

::gatha2
Pavisatvā varadhammamaṇḍapaṃ,
::

::gatha3
Sūriyova yugandharo’pari
::

::gathalast
Sunisajjā’sanamatthake jino; ()
::

::hangnum
63\.
::

::gatha1
Karavikavirāvahārinā
::

::gatha2
Madhuro’dārasarena sotunaṃ,
::

::gatha3
Caturā’riyasaccamīraye
::

::gathalast
Anupubbāya kathāya nissitaṃ; ()
::

::hangnum
64\.
::

::gatha1
Paṭigaṇhiya dhammamādarā
::

::gatha2
Nijavohāra’nurūpagocaraṃ,
::

::gatha3
Abhiyāti padakkhiṇena sā
::

::gathalast
Parisātaṃ sirasā’bhivandiya; () (Pacchābhattakiccaṃ)
::

::hangnum
66\. {pb:O:0.0464}
::

::gatha1
Varavāraṇakumbhadāraṇo
::

::gatha2
Migarājāva kudiṭṭhabhañjano,
::

::gatha3
Atha niṭṭhitadhammagajjano
::

::gathalast
Muniru’ṭṭhāyu’pavesanā’sanā; ()
::

::hangnum
65\.
::

::gatha1
Kamalaṃ’va kalevaraṃ varaṃ
::

::gatha2
Vimalaṃ vitarajomalaṃ jino,
::

::gatha3
Avasiñcitukāmavā sace
::

::gathalast
Pavisitvāna nahānakoṭṭhakaṃ; ()
::

::hangnum
67\.
::

::gatha1
Tadūpaṭṭhitikena bhikkhunā
::

::gatha2
Paṭiyattenudakena viggahe,
::

::gatha3
Samitotuparissamo muhuṃ
::

::gathalast
Punarāgamma nivatthacīvaro; ()
::

::hangnum
68\. {pb:O:0.0465}
::

::gatha1
Sunisajja sina’ssame same
::

::gatha2
Pariveṇe ṭhapitāsanopari,
::

::gatha3
Anubhoti muhutta mattanā
::

::gathalast
Suvimutto’pi vimuttijaṃ sukhaṃ; ()
::

::hangnum
69\.
::

::gatha1
Tadupaṭṭhitipaccupaṭṭhitā
::

::gatha2
Abhinikkhammatatotatoyatī,
::

::gatha3
Mahitañjalipupphamañjarī
::

::gathalast
Parivārentitilokanāyakaṃ; ()
::

::hangnum
70\.
::

::gatha1
Paṭipattipapūraṇakkamaṃ
::

::gatha2
Paṭipucchanti vipucchanāni’pi,
::

::gatha3
Yatayo hi visuṃvisuṃ jinaṃ
::

::gathalast
Savaṇaṃ dhammakathāya yācare; ()
::

::hangnum
71\.
::

::gatha1
Bhagavā karuṇāya codito
::

::gatha2
Tadadhippāya mavecca buddhiyā,
::

::gatha3
Abhisādhaya matthamuttamaṃ
::

::gathalast
Purimaṃ yāmamatikkame iti; () (Purimayāmakiccaṃ)
::

::hangnum
72\. {pb:O:0.0466}
::

::gatha1
Bhagavanta manantadassinaṃ
::

::gatha2
Sirasā tesugatesu bhikkhusu,
::

::gatha3
Abhivandiya jātikhettato
::

::gathalast
Labhamānā’vasaraṃ surāsurā; ()
::

::hangnum
73\.
::

::gatha1
Upagamma tapovanaṅgaṇaṃ
::

::gatha2
Kurumānā chavivaṇṇapiñjaraṃ,
::

::gatha3
Maṇimoḷimaricisañcaya-
::

::gathalast
Paricumbīkaḷitaṃ sirimato; ()
::

::hangnum
74\.
::

::gatha1
Nakhakesaramaṅgulīdalaṃ
::

::gatha2
Caraṇambhojayugaṃka pavandiya,
::

::gatha3
Caturakkharikampi pucchare
::

::gathalast
Varapañha’ntamaso’hisaṅkhataṃ; ()
::

::hangnum
75\. {pb:O:0.0467}
::

::gatha1
Sivado vadataṃanuttaro
::

::gatha2
Muni vissajjati tabbipucchanaṃ,
::

::gatha3
Atha vitakathaṅkathi tada-
::

::gathalast
Bbhanumodanti abhitthavantipi; ()
::

::hangnum
76\.
::

::gatha1
Nijadhammapadīpatejasā
::

::gatha2
Janasammoha tamovidhaṃsano,
::

::gatha3
Iti majjhimayāma manvahaṃ
::

::gathalast
Katakicco muni vītināmaye; () (Majjhimayāmakiccaṃ)
::

::hangnum
77\.
::

::gatha1
Abhibhutasarīrajassamo
::

::gatha2
Katakiccehi’riyāpathehica,
::

::gatha3
Atha caṅkamaṇena pacchime
::

::gathalast
Paṭhamaṃ bhāga matikkame muni; ()
::

::hangnum
78\. {pb:O:0.0468}
::

::gatha1
Paṭivāta’nuvāta vāyita-
::

::gatha2
Guṇagandhehi sugandhitaṅgimā,
::

::gatha3
Maṇidīpapabhāsamujjalaṃ
::

::gathalast
Sugato gandhakuṭiṃka upāgato; ()
::

::hangnum
79\.
::

::gatha1
Sayanopari sampasārayaṃ
::

::gatha2
Paṭimārūpasarūpaviggahaṃ,
::

::gatha3
Sayanaṃ kurute’va kesarī
::

::gathalast
Dutiyasmiṃ satisampajaññavā; ()
::

::hangnum
80\.
::

::gatha1
Asamiddhakilesamiddhavā
::

::gatha2
Bhagavā bhaṅgabhavaṅgasattati,
::

::gatha3
Sunisajja pabujjhito mahā-
::

::gathalast
Karuṇājhāna mupeticā’sane; ()
::

::hangnum
81\. {pb:O:0.0469}
::

::gatha1
Purimesu bhavesu pāṇino
::

::gatha2
Yadi vijjanti katādhikārino,
::

::gatha3
Raviraṃsivikāsanūpaga-
::

::gathalast
Padumānī’va pabodhanārahā; ()
::

::hangnum
82\.
::

::gatha1
Karuṇāya samuṭṭhito tato
::

::gatha2
Karuṇāsītalamānaso muni,
::

::gatha3
Abhipassati buddhacakkhunā
::

::gathalast
Bhuvi te maggaphalopanissaye; ()
::

::hangnum
83\.
::

::gatha1
Iti pacchimayāma manvahaṃ
::

::gatha2
Tatiyaṃ bhāga matikkame jino,
::

::gatha3
Purimoditakiccakārino
::

::gathalast
Katakiccassa acintiyāguṇā; () (Pacchimayāmakiccaṃ)
::

::hangnum
84\. {pb:O:0.0470}
::

::gatha1
Pasidanti rūpappa māṇapi buddhe
::

::gatha2
Pasidanti ghosappamāṇapi buddhe
::

::gatha3
Pasidanti ḷukhappa māṇapi buddhe
::

::gathalast
Pasidanti dhammappamāṇapi buddhe ()
::

Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne pañjavidhabuddhakicca paridīpo aṭṭhārasamoka saggo.

::hangnum
1\. {pb:O:0.0471}
::

::gatha1
Niravadhibhuvanālavālagabbhe
::

::gatha2
Sucaritamūlavirūḷhakittivallī,
::

::gatha3
Navaguṇaniyamotu saṅgamena
::

::gathalast
Bhagavatamāsiyatheva (pupphitaggā); ()
::

::hangnum
2\.
::

::gatha1
Suvisadamatimā savāsanehi
::

::gatha2
Sakala kilesa malehi cārakāyo,
::

::gatha3
Itipi bhagavato budhābhigīto
::

::gathalast
Bhuvivisuto arahanti kittighoso; ()
::

::hangnum
3\.
::

::gatha1
Gahita nisita maggañāṇa khaggo
::

::gatha2
Varamati duccaritārayo achindi,
::

::gatha3
Itipi bhagavato hatārinoyo
::

::gathalast
Bhuvivisuto arahanti kittighoso; ()
::

::hangnum
4\.
::

::gatha1
Tibhavarathasamappitaṃ avijjā-
::

::gatha2
Bhavatasiṇāmayanābhika māsavakkhaṃ,
::

::gatha3
Vicitupacitakamma sañcāyā’raṃ
::

::gathalast
Jaṭitajarāmaraṇerunemi vaṭṭiṃ ()
::

::hangnum
5\. {pb:O:0.0473}
::

::gatha1
Avidita pariyanta kālasīmaṃ
::

::gatha2
Paribhamitaṃ bhavacakkamatthi tassa,
::

::gatha3
Thiravīriyapadehi bodhimaṇḍe
::

::gathalast
Suvimalasīlamahītaleṭhito yo; ()
::

::hangnum
6\.
::

::gatha1
Hanivihani are visuddhasaddhā-
::

::gatha2
Karakamalena samādhisāṇapiṭṭhe,
::

::gatha3
Sunisita masamaṃ nihanti kamma-
::

::gathalast
Kkhayakarañāṇakuṭhārimādadhāno; ()
::

::hangnum
7\. {pb:O:0.0474}
::

::gatha1
Hatabhavaratha vibbhamassa magga-
::

::gatha2
Rathamabhiruyha sivaṃpuraṃ gatassa,
::

::gatha3
Itipi bhagavato hatārakassa
::

::gathalast
Bhuvivisuto arahanti kittighoso; ()
::

::hangnum
8\.
::

::gatha1
Avidita pariyanta dukkha vaṭṭaṃ
::

::gatha2
Athabhavacakkaka mituccate avijjā,
::

::gatha3
Tahimupahitanābhī mūlakattā
::

::gathalast
Bhavatijarāmaraṇaṃ tadantanemi; ()
::

::hangnum
9\.
::

::gatha1
Ghaṭita tadubhayantarā arāssu
::

::gatha2
Dasa abhisaṅkharaṇādisesa dhammā,
::

::gatha3
Kasirasamudaye nirodha magge
::

::gathalast
Bhavati pajānamajānanaṃ avijjā; ()
::

::hangnum
10\ {pb:O:0.0475}
::

::gatha1
Bhavati tividhabhumikā avijjā
::

::gatha2
Catuvidha saccasabhāva chādakā’yaṃ,
::

::gatha3
Abhivicinana cetanāna maddhā
::

::gathalast
Vividhanayena bhavattaye nidānaṃ; ()
::

::hangnum
11\.
::

::gatha1
Sakasaka paṭisandhicittahetu
::

::gatha2
Dvaya mabhisaṅkhata kammameva kāme,
::

::gatha3
Cita kusala marūpa rūpa gāmiṃ
::

::gathalast
Tadubhayabhupaṭisandhihetu hoti; ()
::

::hangnum
12\.
::

::gatha1
Kusalamakusalaṃ tidhā vibhattaṃ
::

::gatha2
Purimabhavenicitaṃ yathānurūpaṃ,
::

::gatha3
Nabhavati paṭisandhitoparaṃ kiṃ
::

::gathalast
Tibhava pavatti vipāka citta hetu; ()
::

::hangnum
13\. {pb:O:0.0476}
::

::gatha1
Samudayamaya kāmarūpapākā
::

::gatha2
Sati paṭisandhi pavattiyaṃ bhavantī,
::

::gatha3
Saka saka bhavanāma rūpahetu
::

::gathalast
Vividha nidānavasena cānurūpaṃ, ()
::

::hangnum
14\.
::

::gatha1
Tathariva caturo arūpapākā
::

::gatha2
Sakasakabhumikanāmapaccayāva,
::

::gatha3
Samupacita manaṃ asaññasatte
::

::gathalast
Nabhavatikiṃka bhuvi rūpamattahetu; ()
::

::hangnum
15\. {pb:O:0.0477}
::

::gatha1
Tadubhaya mavipāka cittatopi
::

::gatha2
Pabhavati tīsubhavesu cā’nu rūpaṃ,
::

::gatha3
Sugati dugatiyaṃ padaṃhi kāme
::

::gathalast
Bhavati saḷāyatanassa nāma rūpaṃ; ()
::

::hangnum
16\.
::

::gatha1
Bhavati padaka masaññi vajjarūpa-
::

::gatha2
Bhuvi tividhāyatanassa nāma rūpaṃ,
::

::gatha3
Havati samudayo bhave arūpe
::

::gathalast
Sukhuma manāyatanassa nāma mattaṃ; ()
::

::hangnum
17\.
::

::gatha1
Iti tividhabhave bhavanti taṃ taṃ-
::

::gatha2
Bhava pabhavāyatanāti phassahetu,
::

::gatha3
Tathariva kamato bhavānu rūpaṃ
::

::gathalast
Tividhabhavesu chaphassavedanejā; ()
::

::hangnum
18\. {pb:O:0.0478}
::

::gatha1
Vividha bhavagatiṭṭhitīsu taṃ taṃ
::

::gatha2
Chaṭita jaṭā gahaṇassa hetu hoti,
::

::gatha3
Punarubhaya bhavassa daḷhagāho,
::

::gathalast
Bhavati bhavotibhavamhi hetujātyā; ()
::

::hangnum
19\.
::

::gatha1
Tividha bhavu’papattijātiresā
::

::gatha2
Bhavati jarāmaraṇādi dukkha hetu,
::

::gatha3
Sakalakasirupaddavā’savānaṃ
::

::gathalast
Samudayahetutatosiyā avijjā; ()
::

::hangnum
20\.
::

::gatha1
Thiragahaṇavasena yohi koci
::

::gatha2
Sucarita duccaritaṃcareyya tassa,
::

::gatha3
Sugati dugati gāmi kammamettha
::

::gathalast
Kathayati kammabhavo’ti kammavādī; ()
::

::hangnum
21\. {pb:O:0.0479}
::

::gatha1
Vicitupacita kammasattijātā
::

::gatha2
Vadatupapatti bhavo’ti pañcakhandhā,
::

::gatha3
Tadabhijanana māhajāti tesaṃ
::

::gathalast
Cuticavanaṃ paripākatājarā’ti; ()
::

::hangnum
22\.
::

::gatha1
Pahavaphalapabandhato ṭhītānaṃ
::

::gatha2
Sarasagabhīrapaṭicca sambhavānaṃ,
::

::gatha3
Kayirati visadāya yāya dhamma–
::

::gathalast
Ṭhitimatināmadhiyā pariggahaṃsā; ()
::

::hangnum
23\.
::

::gatha1
Idhapana caturosiyuṃsamāsā
::

::gatha2
Purimabhavo’daya moha kammameko,
::

::gatha3
Bhavatihanabhavacittanāma rūpā-
::

::gathalast
Yatana cha phassa cha vedanāti ceko; ()
::

::hangnum
24\. {pb:O:0.0480}
::

::gatha1
Api bhavati bhavo nikanti gāho
::

::gatha2
Janana jarāmaraṇaṃ anāgate’ko,
::

::gatha3
Pabhava phalavasena sambhavānaṃ
::

::gathalast
Iti catu saṅkhipanaṃ siyātiyaddhaṃ; ()
::

::hangnum
25\.
::

::gatha1
Idha yathariva’tītahetupañca
::

::gatha2
Abhiratigāhabhavehi kammamohā,
::

::gatha3
Tathariva saha mohakammunāpi
::

::gathalast
Abhiratigāhabhavā idāni hetū; ()
::

::hangnum
26\.
::

::gatha1
Nabhavati phalapañcakaṃ kimeta-
::

::gatha2
Rahipaṭisandhika manādipañca dhammā,
::

::gatha3
Bhavati phakhalamanāgate tatheva
::

::gathalast
Janana jarāmaraṇādi pañca dhammā; ()
::

::hangnum
27\. {pb:O:0.0481}
::

::gatha1
Bhavati bhavupapattiya’ntare’ko
::

::gatha2
Abhirati vedayitāna mantare’ko,
::

::gatha3
Tathariva citacetanāmanānaṃ
::

::gathalast
Iti bhavacakkatisandhayo bhavanti; ()
::

::hangnum
28\.
::

::gatha1
Suvisadamativīsatā’ katāraṃ
::

::gatha2
Sa’tiparivaṭṭa tisandhikaṃ tiyaddhaṃ,
::

::gatha3
Tadavagamiyatāya dhātu dhamma-
::

::gathalast
Ṭṭhitimatiyā catusaṅgahaṃ dvimūlaṃ; ()
::

::hangnum
29\.
::

::gatha1
Hanivibhani jagattaye bhavanta-
::

::gatha2
Bhavaratha cakkasamappitākhilāre,
::

::gatha3
Itipi bhagavato budhāhigīto
::

::gathalast
Bhuvi visuto arahanti kittighoso; ()
::

::hangnum
30\. {pb:O:0.0482}
::

::gatha1
Bhagavati udite mahānubhāvo
::

::gatha2
Tamahimaheyya bhusaṃ sadevaloko,
::

::gatha3
Tadahimahi kadāvi neru matta-
::

::gathalast
Maṇiratanāvaliyā sahampatīpi; ()
::

::hangnum
31\.
::

::gatha1
Pacurasuranarā balānurūpaṃ
::

::gatha2
Yamabhimahiṃsu anātha piṇḍikopi,
::

::gatha3
Gahapati tamupāsikāvisākhā
::

::gathalast
Saparisa kosalabimbisārabhūpā; ()
::

::hangnum
32\.
::

::gatha1
Bhagavati parinibbute asoka-
::

::gatha2
Vahayadharaṇīpati dīpacakkavatti,
::

::gatha3
Dasabalamasamaṃ pariccajitvā
::

::gathalast
Abhimahi channavutippamāṇakoṭī; ()
::

::hangnum
33\. {pb:O:0.0483}
::

::gatha1
Agaṇita vibhavaṃ pariccachitvā
::

::gatha2
Iharatanāvali cetiyaṃ vidhāya,
::

::gatha3
Suranarasaraṇassa dhātudehaṃ
::

::gathalast
Narapatimānayi duṭṭhagāminī’pi; ()
::

::hangnum
34\.
::

::gatha1
Dasabalamabhipūjayiṃsu pūjā-
::

::gatha2
Vidhibahumānana bhājanaṃ tadaññe,
::

::gatha3
Itijana mahanīya cīvarādī-
::

::gathalast
Catuvidhapaccaya pūjanāka visesaṃ; ()
::

::hangnum
35\.
::

::gatha1
Guṇajaladhi yadagga dakkhiṇeyyo
::

::gatha2
Arahati cāhuṇa pāhuṇā rahassa,
::

::gatha3
Itipi bhagavato kavippa sattho
::

::gathalast
Bhuvi visuto arahanti kittighoso; ()
::

::hangnum
36\. {pb:O:0.0484}
::

::gatha1
Idhaparamanipaccakāra giddhā
::

::gatha2
Samaṇaka bhusurakā vibhāvimānī,
::

::gatha3
Rahasi akusalaṃ silokakāmā
::

::gathalast
Na kimasilokabhayena sañcinanti; ()
::

::hangnum
37\.
::

::gatha1
Nacakarahaci kiñcideva pāpaṃ
::

::gatha2
Kayirati resarahopipāpabhīrū,
::

::gatha3
Itipi bhagavato rahāpagassa
::

::gathalast
Bhuvivisuto arahanti kittighoso; ()
::

::hangnum
38\.
::

::gatha1
Anupasamita rāgadosa mohā
::

::gatha2
Thiramanabhāvita kāyacitta paññā,
::

::gatha3
Ariyapaṭipadāya ye vipannā
::

::gathalast
Anariya dhammacarā narādhamāte; ()
::

::hangnum
39\. {pb:O:0.0485}
::

::gatha1
Sugahita sugatārahaddhajantā
::

::gatha2
Jinamanubandhiya santikeka varāpi,
::

::gatha3
Itipi bhagavato bhavanti dure
::

::gathalast
Bhuvivisuto arahanti kittighoso ()
::

::hangnum
40\.
::

::gatha1
Tathariva suvidura bhāvamāpa
::

::gatha2
Munirapitehinihīna puggalehi,
::

::gatha3
Itipi bhagavato satampa sattho
::

::gathalast
Bhuvivisuto arahanti kittighoso;Ka ()
::

::hangnum
41\.
::

::gatha1
Vihata sakalasaṃkilesa dhammā
::

::gatha2
Satata subhāvita kāya cittapaññā,
::

::gatha3
Ariyapaṭipadaṃ papūrakārī
::

::gathalast
Anariyadhammapathārakāka sudhīrā; ()
::

::hangnum
42\. {pb:O:0.0486}
::

::gatha1
Satadasasata yojanehi dūre
::

::gatha2
Yadiviharanti jinassa ārakāte,
::

::gatha3
Itipi bhagavato na tāva dūre
::

::gathalast
Bhuvi visuto arahanti kittighoso; ()
::

::hangnum
43\.
::

::gatha1
Tathariva avidūra bhāvamāpa
::

::gatha2
Munirapi sappurisāna mīdisānaṃ,
::

::gatha3
Itipi bhagavato bhavantagassa
::

::gathalast
Bhuvivisuto arahanti kittighoso; ()
::

::hangnum
44\. {pb:O:0.0487}
::

::gatha1
Budha jana rahitabba pāpadhammā
::

::gatha2
Pavūramanatthakarāka rahāvadanti,
::

::gatha3
Itipi bhagavato rahā na yassa
::

::gathalast
Bhuvivisuto arahanti kitti ghoso; ()
::

::hangnum
45\.
::

::gatha1
Garahiya rahitabbatā’riyehi
::

::gatha2
Paramaputhujjana puggalehi yasmā,
::

::gatha3
Itipi bhagavato naca’tthi’massa
::

::gathalast
Bhuvivisuto arahanti kittighoso; ()
::

::hangnum
46\.
::

::gatha1
Apica bhagavatā natekadāci
::

::gatha2
Vigarahiyā rahitabbakā bhavanti,
::

::gatha3
Itipi bhagavato rahānayassa
::

::gathalast
Bhuvivisuto arahanti kittighoso; ()
::

::hangnum
47\. {pb:O:0.0488}
::

::gatha1
Gamana miharahoti vuccate taṃ
::

::gatha2
Tibhavaparibbhamaṇaṃ raho na yassa,
::

::gatha3
Itipi bhagavato gatassa pāraṃ
::

::gathalast
Bhuvi visuto arahanti kittighoso; ()
::

::hangnum
48\.
::

::gatha1
Niratisaya’dhisīlacittapañño
::

::gatha2
Parama vimutti vimutti ñāṇalābhī,
::

::gatha3
Asandisa guṇa bhājanoka anejo
::

::gathalast
Asamasamo asamo anuttaro’ti; ()
::

::hangnum
49\. {pb:O:0.0489}
::

::gatha1
Kusalabala samiddharūpavāti
::

::gatha2
Vividhaguṇehi siyā pasaṃ siyo yo,
::

::gatha3
Itipi bhagavato pasaṃsiyassa
::

::gathalast
Bhuvivisuto arahanti kittighoso; ()
::

::hangnum
50\.
::

::gatha1
Iminā imināpi kāraṇena
::

::gatha2
Bhagavā gotama gotta ketubhūto,
::

::gatha3
Arahaṃ arahanti kittirāvo
::

::gathalast
Dakatelaṃvatatāna sattaloke; ()
::

Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne bhagavato arahantināmapaññattiyāabhidheya paridīpo ekūnavīsatimoka saggo.

::hangnum
1\. {pb:O:0.0490}
::

::gatha1
Sammā sāmaṃ sabbadhammāna maddhā
::

::gatha2
Buddhattā paññānubhāvena tassa,
::

::gatha3
Sammā sambuddhoti abbhuggatāya
::

::gathalast
Āsikityā(sālinī) loka dhātu; ()
::

::hangnum
2\.
::

::gatha1
Yo cā bhiññeyye pariññeyya dhamme
::

::gatha2
Bhāvetabbe sacchikātabba dhamme,
::

::gatha3
Sammāsāmaṃ bujjhi tasmāsa buddho
::

::gathalast
Sammā sambuddhoti vikhyāsi loke; ()
::

::hangnum
3\.
::

::gatha1
Tatrā’bhiññeyyā catussacca meva
::

::gatha2
Dukkhaṃ saccaṃ kho pariññeyya dhammā,
::

::gatha3
Bhāvetabbā magga saccaṃ nirodha-
::

::gathalast
Saccaṃ tacchaṃ sacchikā tabba dhammā; ()
::

::hangnum
4\. {pb:O:0.0491}
::

::gatha1
Taṇhāpakkhe sambhavaṃ dhamma jātaṃ
::

::gatha2
Maggānaṃvajjhaṃka pahātabba dhammā,
::

::gatha3
Saddhiṃ jātyādīhi dukekhahi pañcu-
::

::gathalast
Pādānakkhandhā siyā dukkha saccaṃ; ()
::

::hangnum
5\.
::

::gatha1
Yāyaṃ taṇhā kāma taṇhādibhedā
::

::gatha2
Dukkhānaṃ sāhetu saccaṃ dvitiyaṃ,
::

::gatha3
Bandhānaṃ yatrāpya’bhāvo nirodha-
::

::gathalast
Saccaṃ yañcā gamma taṇhāya cāgo; ()
::

::hangnum
6\. {pb:O:0.0492}
::

::gatha1
Sammādiṭṭhādyaṭṭhamaggaṅga dhammā
::

::gatha2
Nibbānaṃ sampāpakā magga saccaṃ,
::

::gatha3
Tesaṃ dhammānampi sambujjhinattā
::

::gathalast
Sammā sambuddhoti vikhyāsi loke; ()
::

::hangnum
7\.
::

::gatha1
Cakkheva’daṃ dukkhaṃ taduppāda hetu
::

::gatha2
Taṇhā nesānaṃ abhāvo nirodho,
::

::gatha3
Maggo bodhūpāya paññāti tassa
::

::gathalast
Evaṃ paccekaṃ padaṃ coddharitvā; ()
::

::hangnum
8\.
::

::gatha1
Āropetvā sacca dhammesu sacca-
::

::gatha2
Sandhātā yo saccadassī sa buddho,
::

::gatha3
Sammā sāmaṃ tikkhapaññāya bujjhi
::

::gathalast
Sammā sambuddhoti vikhyāsi loke; ()
::

::hangnum
9\. {pb:O:0.0493}
::

::gatha1
Channaṃ dvārānañca chārammaṇānaṃ,
::

::gatha2
Channaṃ cittānañca chabbeda nānaṃ,
::

::gatha3
Channaṃ saññānaṃ cha sañcetanānaṃ
::

::gathalast
Channaṃ phassā naṃ vitakkādi kānaṃ; ()
::

::hangnum
10\.
::

::gatha1
Evaṃ channaṃ rūpa taṇhādikānaṃ
::

::gatha2
Taṇhākāyānaṃ samāropaṇena,
::

::gatha3
Sammā sāmaṃ bujjhi saccesu tasmā
::

::gathalast
Sammā sambuddhoti vikhyāsi loke; ()
::

::hangnum
11\.
::

::gatha1
Pañcannaṃ khandhāna maṭṭhārasannaṃ
::

::gatha2
Dhātūnaṃ cakkhādinaṃ bārasannaṃ,
::

::gatha3
Sammā sāmaṃ bujjhitattā sayambhu
::

::gathalast
Sammā sambuddhoti vikhyāsi loke; ()
::

::hangnum
12\. {pb:O:0.0494}
::

::gatha1
Rūpajjhānānaṃ catunnaṃ arūpa-
::

::gatha2
Jjhānānañcānussatīnaṃ dasannaṃ,
::

::gatha3
Khatti sākāra’ppamaññāsubhānaṃ
::

::gathalast
Kammaṭṭhānānaṃ navannaṃ bhavānaṃ; ()
::

::hangnum
13\.
::

::gatha1
Buddhattā saṃsāra cakke avijjā-
::

::gatha2
Dyaṅgānaṃ saccesucāropaṇena,
::

::gatha3
Sammāsāmaṃ esa nissaṅga ñāṇe
::

::gathalast
Sammā sambuddho vikhyāsi loke; ()
::

::hangnum
14\.
::

::gatha1
Paccuppannānāgatātīta dhamme
::

::gatha2
Nibbānaṃ nissesa paṇṇatti dhamme,
::

::gatha3
Sāmaṃ abbhaññāsya’naññopa deso
::

::gathalast
Sammā sambuddhoti vikhyāsi loke; ()
::

::hangnum
15\.
::

::gatha1
Sabbaṃñeyyaṃ tassa ñāṇanti kaṃhi
::

::gatha2
Ñāṇampevaṃ ñeyya dhammantikaṃhi,
::

::gatha3
Ñeyyantaṭṭhānomañāṇassalābhā
::

::gathalast
Sammāsambuddhoti vikhyāsi loke; ()
::

::hangnum
16\.
::

::gatha1
Klesānaṃ yāvāsanāsatatītāya
::

::gatha2
Saddhiṃyoka sammohaniddāya sammā,
::

::gatha3
Sāmaṃbuddho magga ñāṇena tasmā
::

::gathalast
Sammā sambuddhoti vikhyāsi loke; ()
::

::hangnum
17\. {pb:O:0.0496}
::

::gatha1
Sattādhīso pāramīcoditatto
::

::gatha2
Pallaṅkenāsajjayo bodhimule,
::

::gatha3
Ambhojaṃka bhānuppahāka saṅgamena
::

::gathalast
Sobhaggappattaṃ pabuddhaṃ’va sāmaṃ; ()
::

::hangnum
18\.
::

::gatha1
Sāmaṃ sammā’nañña sādhāraṇagga-
::

::gatha2
Maggobhāsenappabuddho samāno,
::

::gatha3
Sampatto sabbaññutāñāṇa sobhaṃ
::

::gathalast
Sammā sambuddhoti vikhyāsi tasmā; ()
::

::hangnum
19\.
::

::gatha1
Evaṃ sabbesaṃ dhammānaṃ
::

::gatha2
Sammā sāmaṃ buddhattā so,
::

::gatha3
Sammā sambuddho buddhoti
::

::gathalast
Saddo loke abbhuggañji; ()
::

Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santikeka nidāne bhagavato kasammāsambuddhoti nāmapaññattiyā abhidheya paridīpo vīsatimo saggo.

::gatha1
Taṃ {pb:O:0.0497} kho pana bhavantaṃ
::

::gatha2
Gotamaṃ evaṃ kalyāṇe kittisaddo abbhuggato
::

::gathalast
Itipi so bhagavā vijjācaraṇa sampannoti;
::

::hangnum
1\.
::

::gatha1
Sampannavijjācaraṇe avijjā-
::

::gatha2
Ghaṇandhakāraṃ bhiduro pavīro,
::

::gatha3
Rāja vijjācaraṇubbhavāya
::

::gathalast
Uḷārakittissiriyā kathaṃ taṃ; ()
::

::hangnum
2\.
::

::gatha1
Asaṅkhakappepi nivutthakhandhe
::

::gatha2
Peyyālapāḷiṃ viya ñāṇagatyā,
::

::gatha3
Kaṇṭhiravassu’ppatanaṃ yatheva
::

::gathalast
Saṅkippa khippaṃ visayāvalambaṃ; (1)
::

::hangnum
3\. {pb:O:0.0498}
::

::gatha1
Saro’tisūro sarabhaṅgaka satthu-
::

::gatha2
Khitto saravyamhi virajjhate kiṃ
::

::gatha3
Evaṃ atitesu bhavantaresu
::

::gathalast
Asajjamānaṃ avirajjhamānaṃ; ()
::

::hangnum
4\.
::

::gatha1
Yathicchitaṭṭhāna matitakhandha-
::

::gatha2
Saṅkhāta māhacca pavattamānaṃ,
::

::gatha3
Pubbenivāsānugatañhi ñāṇaṃ
::

::gathalast
Anaññasādhāraṇamāsi yassa; ()
::

::hangnum
5\.
::

::gatha1
Pahīṇa’vijjānusayo jino so
::

::gatha2
Vijjāyu’peto paṭhamāya tāya,
::

::gatha3
Iccassa daṇḍāhatakaṃsapāti-
::

::gathalast
Saddova sampatthari kittisaddo; ()
::

::hangnum
6\. {pb:O:0.0499}
::

::gatha1
Hanīnappaṇītādi pabheda vatte
::

::gatha2
Uppajjamāne ca nirujjhamāne,
::

::gatha3
Satte yathākammu’page gatīsu
::

::gathalast
Pasādacakkhā’visaye ca rūpe; ()
::

::hangnum
7\.
::

::gatha1
Anañña sādhāraṇa dibbacakkhu-
::

::gatha2
Saṅkhātañāṇena pahassarena,
::

::gatha3
Dibbena cā’loka pariggahena
::

::gathalast
Yenā’hijānāti jino anejo; ()
::

::hangnum
8\.
::

::gatha1
Cutupapātabbisayāya satthā
::

::gatha2
Vijjāyu’peto dutiyāya tāya,
::

::gatha3
Iccassa sampatthari hema ghaṇṭā-
::

::gathalast
Ṭaṅkāraghosoriva kittighoso; ()
::

::hangnum
9\.
::

::gatha1
Dukkhañca dukkhappabhavo nirodho
::

::gatha2
Maggo ca dukkhassa nirodhako’ti,
::

::gatha3
Cattāri saccāni yathāsabhāvaṃ
::

::gathalast
Pavedi ñāṇena sayambhu yena; ()
::

::hangnum
10\. {pb:O:0.0500}
::

::gatha1
Yecā’savā āsavasambhavo yo
::

::gatha2
Tesaṃ khayo yavā’savanāsupāyo,
::

::gatha3
Taṃ sabbamaññāsi sayambhu ñāṇa-
::

::gathalast
Balena yenā’sava vippamutto; ()
::

::hangnum
11\.
::

::gatha1
Khīṇa’ti jātī vusita’nti seṭṭha-
::

::gatha2
Cariyaṃ kataṃ’tī karaṇiya maddhā,
::

::gatha3
Nacā’parantye’va manantañāṇo
::

::gathalast
Ñāṇena’bhiññāya vihāsi yena; ()
::

::hangnum
12\. {pb:O:0.0501}
::

::gatha1
Sayambhu sabbāsava saṅkhayāya
::

::gatha2
Vijjāyupeto tatiyāya tāya,
::

::gatha3
Iccassa vipphāragahīrateri-
::

::gathalast
Rāvo’va sampatthari kittirāvo; ()
::

::hangnum
13\.
::

::gatha1
Vijjāhiheṭṭhā gaditāhi tīhi
::

::gatha2
Samaṅakgi bhutassa tathāgatassa,
::

::gatha3
Tadubbhavaṃ kitti sarīra bimbaṃ
::

::gathalast
Sataṃmanodappaṇagaṃ vibhāti; ()
::

::hangnum
14\.
::

::gatha1
Cātummahābhūtikarūpiko yaṃ
::

::gatha2
Mātāpitunnaṃ karajamhi jāto,
::

::gatha3
Yo bhattakummāsahatopi kāyo
::

::gathalast
Aniccaviddhaṃsanabheda dhammo; ()
::

::hangnum
15\.
::

::gatha1
Parittakāmāvacaramhi bhuto-
::

::gatha2
Pādāya bhedamhi tadattabhāve,
::

::gatha3
Yaṃ nissitaṃ vedayitatta saññā-
::

::gathalast
Saṅkhāra viññāṇa pabhedanāmaṃ; ()
::

::hangnum
16\. {pb:O:0.0502}
::

::gatha1
Yo vippasanno maṇivaṃsa vaṇṇo
::

::gatha2
Tatrāvutaṃ suttamivakkhimā taṃ,
::

::gatha3
Ñāṇakkhinārūpa mavekkhi yena
::

::gathalast
Sacakkhumā tatrasitañca nāmaṃ; ()
::

::hangnum
17\.
::

::gatha1
Sītādinā ruppaṇalakkhaṇanti
::

::gatha2
Rūpañca nāmaṃ natilakkhaṇanti,
::

::gatha3
Taduttariṃ vedakakārako vā
::

::gathalast
Attāttabhāvī paramatthato na; ()
::

::hangnum
18\.
::

::gatha1
Aññoññasambandhavasena yantī
::

::gatha2
Nāpaṅgulandhā puthageva yanti,
::

::gatha3
Tathā’ññamañño’panidhāya nāma-
::

::gathalast
Rūpāni vattanti’ha novisunti; ()
::

::hangnum
19\. {pb:O:0.0503}
::

::gatha1
Vavatthayantassi’ti nāmarūpaṃ
::

::gatha2
Nissattanijjivasabhāva massa,
::

::gatha3
Yā diṭṭhi duddiṭṭhivisodhanena
::

::gathalast
Samuṭṭhitā diṭṭhi visuddhisaṅkhā; ()
::

::hangnum
20\.
::

::gatha1
Avijju’pādānanikantikamma-
::

::gatha2
Hetubbhavaṃ rūpamarūpamādo,
::

::gatha3
Pakavattiyaṃ hetucatūhi rūpaṃ
::

::gathalast
Vatthādihetuppabhava’nti nāmaṃ; ()
::

::hangnum
21\.
::

::gatha1
Sabbattha sabbesu sadā samo na
::

::gatha2
Nā’hetukaṃ tena naniccahetu,
::

::gatha3
Evaṃ taduppādaka paccayānaṃ
::

::gathalast
Pariggahaṃ yāya dhiyā akāsi; ()
::

::hangnum
22\. {pb:O:0.0504}
::

::gatha1
Ahaṃ nu kho’siṃ nanukho ahosiṃ
::

::gatha2
Iccā’dya’tītādipabheda bhutā,
::

::gatha3
Kaṅkhā’ssa kaṅkhātaraṇabbisuddhi-
::

::gathalast
Saṅkhātapaññāya vigañchi yāya; ()
::

::hangnum
23\.
::

::gatha1
Khandhā atītādi pabhedavanto
::

::gatha2
Parikkhayaṭṭhena anicca dhammā,
::

::gatha3
Bhayāvahaṭṭhena dukhā anattā
::

::gathalast
Asārakaṭṭheni’ti sammasanto; ()
::

::hangnum
24\.
::

::gatha1
Tāḷisadhā lakkhaṇapāṭavatthaṃ
::

::gatha2
Khandhāna mesaṃ navadhā’tha nātho,
::

::gatha3
Tikkhindriyo so bhaya sattakānaṃ
::

::gathalast
Vasena sammadditanāmarūpo; ()
::

::hangnum
25\. {pb:O:0.0505}
::

::gatha1
Paññāsadhā bandhudayabbayānaṃ
::

::gatha2
Pariggahaṃ yāyadhiyā akāsi,
::

::gatha3
Yadā’ssa tāruññavipassanāya
::

::gathalast
Upakkilesā dasa pātubhūtā; ()
::

::hangnum
26\.
::

::gatha1
Ñāṇakkhiṇā yena tilakkhaṇaṃ so
::

::gatha2
Addakkhi dhammesu tadā’pi tesu,
::

::gatha3
Jahāsu’pakelasapaduṭṭhamaggaṃ
::

::gathalast
Vipassanā sodhitamaggagāmi; ()
::

::hangnum
27\. {pb:O:0.0506}
::

::gatha1
Vavatthapetvāna pathāpathe’vaṃ
::

::gatha2
Vipassanāvīthi manokkamitvā,
::

::gatha3
Yā magga’maggikkha visuddhi nāma
::

::gathalast
Samubbhavā tīraṇatikkha buddhi; ()
::

::hangnum
28\.
::

::gatha1
Anantaraṃ tīraṇuṇapāraṃ
::

::gatha2
Patto pariññāya parikkhayāya,
::

::gatha3
Nipphattiyā yo navañāṇupetaṃ
::

::gathalast
Visuddhi mākaṅkhi visuddhikāmo;
::

::hangnum
29\.
::

::gatha1
Pabandhato ce’riyato ghanena
::

::gatha2
Channesu dhammesva’nupaṭṭhahanne,
::

::gatha3
Tilakkhaṇe yenu’dayabbayena
::

::gathalast
Punāpi so sammasi nāmarūpaṃ;
::

::hangnum
30\. {pb:O:0.0507}
::

::gatha1
Uppādabhaṅgaṭṭhitito yadā’ssa
::

::gatha2
Vivaṭṭayitvāna vipassato yaṃ,
::

::gatha3
Saṅkhārabhaṅge’va pavatta maṭṭha-
::

::gathalast
Vidhānisaṃsaṃbhavi bhaṅgañāṇaṃ; ()
::

::hangnum
31\.
::

::gatha1
Vipassato bhaṅgamahiṇhamassa
::

::gatha2
Hutvā bhayaṃ vāḷamigādayo’va,
::

::gatha3
Upaṭṭhitā’tītabhavādibheda-
::

::gathalast
Bhavattayaṃ yaṃ bhayañāṇamāsi; ()
::

::hangnum
32\.
::

::gatha1
Atha’ssa khandhāyatanādhi dhammā
::

::gatha2
Ukkhittakhaggā madhakādayo’va,
::

::gatha3
Upaddavādīnavato vibhutā
::

::gathalast
Patvā yadādīnavañāṇa māsuṃ; ()
::

::hangnum
33\. {pb:O:0.0508}
::

::gatha1
Suvaṇṇahaṃsādi’va pañjaresu
::

::gatha2
Bhavesu diṭṭhādinavesu tīsu,
::

::gatha3
Nibbinditatto bhuvanekanetto
::

::gathalast
Yaṃ nibbidāñāṇa malattha tibbaṃ; ()
::

::hangnum
34\.
::

::gatha1
Pāsādito pāsagate’va sattā
::

::gatha2
Vimuttikāmassa bhavehi tīhi,
::

::gatha3
Nissesasaṅkhāra vimokkha kāmaṃ
::

::gathalast
Babhuva yaṃ muñcitukāma ñāṇaṃ; ()
::

::hangnum
35\.
::

::gatha1
Aniccadukkhā’subhato ca khandhe
::

::gatha2
Anattato bhāvayato abhiṇhaṃ,
::

::gatha3
Tassā’si saṅkhāravimokkhūpāya-
::

::gathalast
Sampādakaṃ yaṃ paṭisaṅkhañāṇaṃ; ()
::

::hangnum
36\. {pb:O:0.0509}
::

::gatha1
Attena vā attaniyena suñño
::

::gatha2
Dvidhātya’yaṃ saṅkhata dhammapuñjo,
::

::gatha3
Evaṃ catuddhā bahudhā chadhā’pi
::

::gathalast
Vipassato buddhimato abhiṇhaṃ; ()
::

::hangnum
37\.
::

::gatha1
Yā kho sikhāppattavipassanākhyā
::

::gatha2
Vuṭṭhānagāmīnica sānulomā,
::

::gatha3
Sāmuddakākīriva kūpayaṭṭhiṃ
::

::gathalast
Tilakkhaṇalambanikā babhūva; ()
::

::hangnum
38\.
::

::gatha1
Nahārudaddūlla mivaggipattaṃ
::

::gatha2
Saṅkhāradhammaṃ paṭiliyamānaṃ,
::

::gatha3
Vissaṭṭhadāraṃ’va upekkhakassa
::

::gathalast
Saṅkhārupekkhā’si mahesinoyā; ()
::

::hangnum
39\. {pb:O:0.0510}
::

::gatha1
Āgrotrabhuñāṇa masesakhandhe
::

::gatha2
Tilakkhaṇa’ropaṇa ninnapoṇaṃ,
::

::gatha3
Vipassanāñāṇa manekabhedaṃ
::

::gathalast
Yade’ttha saṅkhepanayena vuttaṃ; ()
::

::hangnum
40\.
::

::gatha1
Vijjāya so māraji tāya tāya
::

::gatha2
Vipassanāñāṇagatāyu’peto,
::

::gatha3
Iccassa saṃvaḍḍhita kittivalli
::

::gathalast
Lokālavālamhi vikāsa māpa; ()
::

::hangnum
41\.
::

::gatha1
Muñjā isikaṃ asikosiyā’siṃ
::

::gatha2
Yathā karaṇḍā phaṇi muddhareyya,
::

::gatha3
Sabbaṅga paccaṅgika mindriyaggaṃ;
::

::gathalast
Manomayaṃ rūpimito sarīrā; ()
::

::hangnum
42\. {pb:O:0.0511}
::

::gatha1
Aññaṃ sarīraṃ abhinimmiṇitvā
::

::gatha2
Mahiddhimā iddhimatānu rūpaṃ,
::

::gatha3
Cetovasipakpattavasippadhāno
::

::gathalast
Yvākāsi veneyyajanānamatthaṃ; ()
::

::hangnum
43\.
::

::gatha1
Mahiddhiko tāyamanomayiddhi-
::

::gatha2
Saṅkhāta vijjāya samanvito so,
::

::gatha3
Iccassa abbhuggatakittirāvo
::

::gathalast
Nissesalokaṃ badhirīkarittha; ()
::

::hangnum
44\.
::

::gatha1
Ekopihutvā bahudhāca hoti
::

::gatha2
Yo hotice’ko bahudhāpi hutvā,
::

::gatha3
Kare tirobhāva mathāvibhāvaṃ
::

::gathalast
Mahiddhiko iddhimataṃ cariṭṭho; ()
::

::hangnum
45\. {pb:O:0.0512}
::

::gatha1
Yathā nirālambanabhotalamhi
::

::gatha2
Yo iddhimā viṇṇavasi vasindo,
::

::gatha3
Vaje tiropabbata gehabhitti-
::

::gathalast
Pākāra macchidda masajjamāno; ()
::

::hangnum
46\.
::

::gatha1
Karoti ummujjanimujjaniddhiṃ
::

::gatha2
Yo vāripiṭṭheriva bhumipiṭṭhe,
::

::gatha3
Abhejjamāno salile salīlaṃ
::

::gathalast
Padappito yāti yathā pathavyā; ()
::

::hangnum
47\.
::

::gatha1
Pakkhī’va yo saṅkamate nabhamhi
::

::gatha2
Pallaṅka mābhujja mahānubhāvaṃ,
::

::gatha3
Mahiddhimantaṃ ravicandabimbaṃ
::

::gathalast
Sapāṇiphuṭṭho parimajjate yo; ()
::

::hangnum
48\. {pb:O:0.0513}
::

::gatha1
Ābrahmalokāpi kalebarena
::

::gatha2
Vasaṃ pavatteti mahiddhimā yo,
::

::gatha3
Suvaṇṇakāroviya yaṃyadeva
::

::gathalast
Icchānurupābharaṇabbisesaṃ; ()
::

::hangnum
49\.
::

::gatha1
Yathicchitaṃ paccanubhoti jātu
::

::gatha2
Nānāvidhaṃ iddhividhaṃ jino yo,
::

::gatha3
So tāya vijjāyapi saṅgato’ti
::

::gathalast
Abbhuggato tassa yasopabandho; ()
::

::hangnum
50\.
::

::gatha1
Sotappasādabbisayaṃ yatheva
::

::gatha2
Addhānamaggaṃ paṭipannaposo,
::

::gatha3
Visuṃvisuṃ kāhaḷasaṅkhabheri-
::

::gathalast
Vīṇādisaddaṃ vividhaṃ suṇeyya; ()
::

::hangnum
51\.
::

::gatha1
Dūrantike mānusake ca dibbe
::

::gatha2
Ubhopisadde sukhume uḷāre,
::

::gatha3
Visuddhanimmānusaketa yena
::

::gathalast
So dibbasotena suṇāti nātho; ()
::

::hangnum
52\. {pb:O:0.0514}
::

::gatha1
Samaṅgibhūtoti sadibbasota-
::

::gatha2
Saṅkhātavijjāya jitāri tāya,
::

::gatha3
Abbhuggato tassa kavībhigīta-
::

::gathalast
Silokasaddo’va silokasaddo; ()
::

::hangnum
53\.
::

::gatha1
Sarāgacittampi virāgacittaṃ
::

::gatha2
Sadosacittampi adosacittaṃ,
::

::gatha3
Samohacittampi vimoha cittaṃ
::

::gathalast
Saṃkhittavikkhittagatampi cittaṃ; ()
::

::hangnum
54\. {pb:O:0.0515}
::

::gatha1
Mahaggatampī amahaggatampī
::

::gatha2
Sottaraṃ citta manuttarampi,
::

::gatha3
Samāhitampī asamāhitampi
::

::gathalast
Vimuttacittampya’vimuttacittaṃ; ()
::

::hangnum
55\.
::

::gatha1
Sakaṃ mukhaṅkaṃviya dappaṇamhi
::

::gatha2
Acchodake maṇḍanajātiko yo,
::

::gatha3
Paricca ceto parapuggalānaṃ
::

::gathalast
Yenā’bhijanāti vimuttaceto; ()
::

::hangnum
56\.
::

::gatha1
So tāya cetopariyābhidhāna-
::

::gatha2
Vijjāyu’petoti dayānidhāno,
::

::gatha3
Tilokagabbhe’ka vitānasobhā
::

::gathalast
Tatāna tassu’bbhavasetakitti; ()
::

::hangnum
57\. {pb:O:0.0516}
::

::gatha1
Vijjāttayena’ṭṭhavidhāhi’māhi-
::

::gatha2
Vijjāhu’peta’ssa tathāgatassa,
::

::gatha3
Veneyya kundākaracandikābhaṃ
::

::gathalast
Vibhāti yāvajja yasosarīraṃ; ()
::

::hangnum
58\.
::

::gatha1
Sumaṇḍito saṃvutapātimokkha-
::

::gatha2
Saṅkhātasīlābharaṇena yena,
::

::gatha3
Irīyate yo karuṇa nidhāno
::

::gathalast
Tapodhano sīlavataṃ padhāno ()
::

::hangnum
59\.
::

::gatha1
Veḷupakpadānadivasena cāṭu-
::

::gatha2
Kamyena duteyyapahenakena,
::

::gatha3
So pāribhaṭyenapi muggasūpya-
::

::gathalast
Samena saccālikabhāsaṇena; ()
::

::hangnum
60\. {pb:O:0.0517}
::

::gatha1
Agocaraṭṭhāna mupāsanena
::

::gatha2
Vikopaye kimpana pātimokkhaṃ,
::

::gatha3
Hitvā anācāramagocaraṃ taṃ
::

::gathalast
Care sadācārasugocaraṃ so; ()
::

::hangnum
61\.
::

::gatha1
Anuppamāṇesupi sabbadassi
::

::gatha2
Sāvajjadhammesu bhayānupassi,
::

::gatha3
Laddhaggamaggapaphalasiddhasīla-
::

::gathalast
Sikkhāya sikkhāgaru sikkhate so; ()
::

::hangnum
62\. {pb:O:0.0518}
::

::gatha1
Khemaṃ disaṃ sañcaratī’ti pāti-
::

::gatha2
Mokkhādhisikkhācaraṇena tena,
::

::gatha3
Abbhuggato taccaraṇanu bandho
::

::gathalast
Ādiccabandhussa yasopabandho; ()
::

::hangnum
63\.
::

::gatha1
Kantampirūpāyatanādi chakkaṃ
::

::gatha2
Cakkhādinā so visayīkaritvā,
::

::gatha3
Nimitta’nubyañjanagāhi nātho
::

::gathalast
Nahoti yeni’ndriyasaṃvarena; ()
::

::hangnum
64\.
::

::gatha1
Cakkhādichadvāra masaṃvaritvā
::

::gatha2
Rāgādidhammā viharanta menaṃ,
::

::gatha3
Atvāssa veyyuṃ satisaṃvarena
::

::gathalast
Tassaṃvaratthaṃ paṭipajji yena; ()
::

::hangnum
65\. {pb:O:0.0519}
::

::gatha1
Khemaṃdisaṃ so caraṇena tena
::

::gatha2
Jitindriyo indriyasaṃvarena,
::

::gatha3
Abbhuggato saṃcaratīti tassa
::

::gathalast
Tilokanāthassa siloka saddo; ()
::

::hangnum
66\.
::

::gatha1
Ye lābhasakkārasilokakāmā
::

::gatha2
Pāpicchake’cchāpakatāsamānā,
::

::gatha3
Kevi’dhaloke catupaccayānaṃ
::

::gathalast
Paṭikkhipitvā paṭisevanena; ()
::

::hangnum
67\.
::

::gatha1
Sāmantajappāya catubbidhassa
::

::gatha2
Iriyāpathassā’ṭhapanādināca,
::

::gatha3
Kuhāyanenā’lapanādināca
::

::gathalast
Saccaṃ hiyā’nuppiya bhāsanena; ()
::

::hangnum
68\. {pb:O:0.0520}
::

::gatha1
Attā’vacaṭṭhānu’paropaṇena
::

::gatha2
Muggassa sūpyenava pāribhaṭyā,
::

::gatha3
Nemitta kattādivasena micchā-
::

::gathalast
Jīvena dujjīvika mācarantī; ()
::

::hangnum
69\.
::

::gatha1
Yatheva te no bhagavā kadāci
::

::gatha2
Kohaññavutyā’lapanādināca,
::

::gatha3
Nemitta nippesikatāya kiñci
::

::gathalast
Lāhena lābhaṃka nijigiṃsa nena; ()
::

::hangnum
70\.
::

::gatha1
Nimittasatthā’dipakāsanena
::

::gatha2
Ājīvasīlaṃ avikopayitvā,
::

::gatha3
Namaṇḍanatthaṃ na vibhusaṇatthaṃ
::

::gathalast
Davāya vā neva madāya neva; ()
::

::hangnum
71\. {pb:O:0.0521}
::

::gatha1
Anuppabandhaṭṭhitiyā imassa
::

::gatha2
Kāyassa cā’bādha nisedhanatthaṃ,
::

::gatha3
Pavattiyā paggahanāya seṭṭha-
::

::gathalast
Cariyassa porāṇa khudāpanetuṃ; ()
::

::hangnum
72\.
::

::gatha1
Nūppādanatthañca navaṃ jighacchaṃ
::

::gatha2
Yātrāya kāyassa’navajjatāya,
::

::gatha3
Sukhaṃ vihārāya ca bhojanamhi
::

::gathalast
Mattaññuko bhuñjati piṇḍapātaṃ; ()
::

::hangnum
73\. {pb:O:0.0522}
::

::gatha1
Tilokanātho caraṇena tena
::

::gatha2
Mattaññubhāvena hi bhojanamhi,
::

::gatha3
Khemaṃ disaṃ sañcaratīti loke
::

::gathalast
Abbhuggato tassa siloka saddo; ()
::

::hangnum
74\.
::

::gatha1
Divā nisajjāya ca caṅka mena
::

::gatha2
Tathā rajanyā’varaṇīya dhammā,
::

::gatha3
Suddhantaro dvīhi’riyāpathehi
::

::gathalast
Sapacchimevā paṭhamamhi yāme; ()
::

::hangnum
75\.
::

::gatha1
Vuṭṭhānasañño satisampajañño
::

::gatha2
Sa’majjhimasmiṃ muni dakkhiṇena,
::

::gatha3
Passena kappeti ca sīha seyyaṃ
::

::gathalast
Pāde padaṃ thokaka matibbidhāya; ()
::

::hangnum
76\. {pb:O:0.0523}
::

::gatha1
Aṅgīraso jāgariyānuyoga-
::

::gatha2
Dhammena sammācaraṇena tena,
::

::gatha3
Khemaṃdisaṃ sañcaratīti tassa
::

::gathalast
Abbhuggato abbhutakitti ghoso; ()
::

::hangnum
77\.
::

::gatha1
Sambodhiyā saddahanā samiddha-
::

::gatha2
Visuddhasaddhācaraṇena tena,
::

::gatha3
Khemaṃdisaṃ sañcaratīti tassa
::

::gathalast
Abbhuggato abbhutakitti ghoso; ()
::

::hangnum
78\.
::

::gatha1
Guthaṃyathā pāpa jigucchanena
::

::gatha2
Ariyena lajjācaraṇena tena,
::

::gatha3
Khemaṃdisaṃ sañcaratīti loke
::

::gathalast
Abbhuggato tassasilokasaddo; ()
::

::hangnum
79\. {pb:O:0.0524}
::

::gatha1
Pāpāsamuttāsanalakkhaṇena
::

::gatha2
Ottappasaṅkhācaraṇena tena,
::

::gatha3
Khemaṃ disaṃ sañcaratīti loke
::

::gathalast
Abbhuggato tassa siloka saddo; ()
::

::hangnum
80\.
::

::gatha1
Anañña sādhāraṇa bāhu sacca-
::

::gatha2
Dhammena dhīmā’caraṇena tena,
::

::gatha3
Khemaṃdisaṃ sañcaratīti tassa
::

::gathalast
Samubbhavo’dāta yasosadhīso; ()
::

::hangnum
81\.
::

::gatha1
Thāmena daḷhena parakkamena
::

::gatha2
Vīriyena vīro caraṇena tena,
::

::gatha3
Khemaṃdisaṃ sañcaratīti tassa
::

::gathalast
Samubbhavo’ dāta yasosadhī so; ()
::

::hangnum
82\. {pb:O:0.0525}
::

::gatha1
Cirakriyānussaraṇe’tisūra-
::

::gatha2
Tarāya satyā’caraṇena satthā,
::

::gatha3
Khemaṃdisaṃ sañcaratīti tassa
::

::gathalast
Yasopabandho visaribabhuva; ()
::

::hangnum
83\.
::

::gatha1
Anaññasāmaññagabhīrañāṇo
::

::gatha2
Ariyena paññācaraṇena tena,
::

::gatha3
Khemaṃdisaṃ sañcaratīti tassa
::

::gathalast
Yasopabandho visarībabhuva; ()
::

::hangnum
84\.
::

::gatha1
Yo diṭṭha dhammamhi sukhāvahassa
::

::gatha2
Vinissaṭassā’caraṇehi yassa,
::

::gatha3
Catukkajhānassa nikāmalābhī
::

::gathalast
Akicchalābhī bhagavā’si buddho; ()
::

::hangnum
85\.
::

::gatha1
Nikāmalābhehi catūhi rūpa-
::

::gatha2
Jjhānehi nātho caraṇehi tehi,
::

::gatha3
Khemaṃdisaṃ sañcaratīti loke
::

::gathalast
Abbhuggato tassa yaso pabandho; ()
::

::hangnum
86\. {pb:O:0.0526}
::

::gatha1
Tīha’ṭṭhahi vijjāhi
::

::gatha2
Tipañcacaraṇehi’mehi sampantassa,
::

::gatha3
Vijjācaraṇa visuddhaṃ
::

::gathalast
Yasosarīraṃ virājate yāvajja ()
::

Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne bhagavato vijjācaraṇa sampannoti nāmapaññattiyāabhidheya paridīpo ekavīsatimo saggo.

Taṃkho pana {pb:O:0.0527} bhavantaṃ gotamaṃ evaṃ kalyāṇo kittisaddo abbhuggato itipi so bhagavā sugatoti.

::centre
Sobhanagamanattā sugatoti.
::

::hangnum
1\.
::

::gatha1
Gamana māhu gatanti susobhanaṃ
::

::gatha2
Ariyamaggagatena sivaṃdisaṃ,
::

::gatha3
(Dutavilambita)tā’pagato gato
::

::gathalast
Itipi so sugato sugato siyā; ()
::

::hangnum
2\.
::

::gatha1
Gamana mācariyā ya manuttara-
::

::gatha2
Vibhavadaṃ pavadanti’ha sobhanaṃ,
::

::gatha3
Tadariyena gatena gato yato
::

::gathalast
Itipi so sugato sugato siyā; ()
::

::hangnum
3\.
::

::gatha1
Muni timaṇḍalachādanatapparo
::

::gatha2
Suparimaṇḍala mantaravāsakaṃ,
::

::gatha3
Kanakakattariyā sunivāsaye
::

::gathalast
Navadalaṃ kamalaṃ’va vikantayaṃ; ()
::

::hangnum
4\. {pb:O:0.0528}
::

::gatha1
Kanakadāmavarena parikkhipaṃ
::

::gatha2
Paduma hattha mivo’pari bandhati,
::

::gatha3
Samuni thāvaravijjulatāsiri-
::

::gathalast
Musitacārikalebarabandhanaṃ; ()
::

::hangnum
5\.
::

::gatha1
Sirighaṇo ghanakañcanacetiye
::

::gatha2
Ratanakambalavattha mivā’hataṃ,
::

::gatha3
Taruṇabhānupabhāruṇacīvaraṃ
::

::gathalast
Sirisarīravare paṭisevati; ()
::

::hangnum
6\.
::

::gatha1
Samuni jālavinaddhamanohara-
::

::gatha2
Karatalehi sunīlamaṇippabhaṃ,
::

::gatha3
Upalapatta malaṅkurute yathā
::

::gathalast
Bhamaramamburuhehi sarovaro; ()
::

::hangnum
7\. {pb:O:0.0529}
::

::gatha1
Vajati sobhana mindasarāsana-
::

::gatha2
Jaṭitajaṅgamameruriva’ñjase,
::

::gatha3
Samaṇamaṇḍanamaṇḍitaviggaho
::

::gathalast
Itipi so sugato sugato siyā; ()
::

::hangnum
8\.
::

::gatha1
Suragajo’riva nandanakānanā
::

::gatha2
Maṇiguhāya harī’va yugandharā,
::

::gatha3
Navaravinduri’vā’maravāpito
::

::gathalast
Samadahaṃsavaro’va’hinikkhamaṃ; ()
::

::hangnum
9\.
::

::gatha1
Vanaguhāditapovanato subhaṃ
::

::gatha2
Vajati nikkhamiyā’samarūpimā,
::

::gatha3
Nirupamassiriyā bhusa mullasaṃ
::

::gathalast
Itipi so sugato sugato siyā; ()
::

::hangnum
10\. {pb:O:0.0530}
::

::gatha1
Visaravipphuritā’mitaraṃsinā
::

::gatha2
Suparisekasuvaṇṇaraseni’va,
::

::gatha3
Vajati piñjarito vasudhambaraṃ
::

::gathalast
Itipi so sugato sugato siyā; ()
::

::hangnum
11\.
::

::gatha1
Karivaro’va karīhi purakkhato
::

::gatha2
Sakalapāpamalā’pagato sayaṃ,
::

::gatha3
Vajati vitamalehi nisevito
::

::gathalast
Itipi so sugato sugato siyā; ()
::

::hangnum
12\.
::

::gatha1
Asamabuddhavilāsalavena yo
::

::gatha2
Abhibhavaṃ sanarāmaravibbhamaṃ,
::

::gatha3
Paṭipathaṃ paṭipajjati sobhanaṃ
::

::gathalast
Itipi so sugato sugato siyā; ()
::

::hangnum
13\. {pb:O:0.0531}
::

::gatha1
Purimapacchimadakkhiṇavāmato
::

::gatha2
Pabhavadehapabhāhi pahāsayaṃ,
::

::gatha3
Ratana’sītimitaṃ vajate bhuvi
::

::gathalast
Itipi so sugato sugato siyā; ()
::

::hangnum
14\.
::

::gatha1
Nigamagāmapurisu ca cārikaṃ
::

::gatha2
Carati yo karuṇāparicāriko,
::

::gatha3
Amitasattamanoratha māvahaṃ
::

::gathalast
Itipi so sugato sugato siyā; ()
::

::hangnum
15\.
::

::gatha1
Kumudapaṅkaja campakamālati-
::

::gatha2
Kusumavuṭṭhisuphassitaviggaho,
::

::gatha3
Vajati cārutaraṃ jalitiddhimā
::

::gathalast
Itipi so sugato sugato siyā; ()
::

::hangnum
16\. {pb:O:0.0532}
::

::gatha1
Tagarakuṅkumalohita candana-
::

::gatha2
Surabhicuṇṇavikiṇṇamahāpathe,
::

::gatha3
Vajati gandhagajo viya sobhanaṃ
::

::gathalast
Itipi so sugato sugato siyā; ()
::

::hangnum
17\.
::

::gatha1
Turiyarāva satānugatatthuti-
::

::gatha2
Padasatehi abhitthutasagguṇo,
::

::gatha3
Vajati haṃsavilāsitagāmiyo
::

::gathalast
Itipi so sugato sugato siyā; ()
::

::hangnum
18\.
::

::gatha1
Suranarādivilocanabhājana-
::

::gatha2
Pivitarūpavilāsasudhāraso,
::

::gatha3
Vajati sīhavijambhitavikkamo
::

::gathalast
Itipi so sugato sugato siyā; ()
::

::hangnum
19\. {pb:O:0.0533}
::

::gatha1
Caraṇatāmarasassiribhārataṃ
::

::gatha2
Anadhivāsini’vā’vanikāminī,
::

::gatha3
Vajati tamhi pavedhati kampati
::

::gathalast
Itipi so sugato sugato siyā; ()
::

::hangnum
20\.
::

::gatha1
Sukhumakunthakipakilalikamakkhikā-
::

::gatha2
Makasakīṭapaṭaṅga manuddayo,
::

::gatha3
Vajati yo aviheṭhaya mañjase
::

::gathalast
Itipi so sugato sugato siyā; ()
::

::hangnum
21\.
::

::gatha1
Ṭhapitacakkavaraṅkitadakkhiṇa-
::

::gatha2
Caraṇa paṅkaja piñjaritañjaso,
::

::gatha3
Vajati yo paṭhamaṃ yadi nikkhipaṃ
::

::gathalast
Itipi so sugato sugato siyā; ()
::

::hangnum
22\. {pb:O:0.0534}
::

::gatha1
Anupalitta malehi samaṃ phusaṃ
::

::gatha2
Kamalakomalapādatalehi yo,
::

::gatha3
Vajati dhūtamalaṃ vasudhātalaṃ
::

::gathalast
Itipi so sugato sugato siyā; ()
::

::hangnum
23\.
::

::gatha1
Bhavati bheritalaṃ’va pakasārita-
::

::gatha2
Caraṇatāmarasehi suduggamaṃ,
::

::gatha3
Avanatunnataṭhāna mapāvanī
::

::gathalast
Itipi so sugato sugato siyā; ()
::

::hangnum
24\.
::

::gatha1
Pathavitu’bbhavapaṅkajamuddhani
::

::gatha2
Ṭhapitakomalapādatalambujo,
::

::gatha3
Vajati reṇupisaṅgasubhaṅgimā
::

::gathalast
Itipi so sugato sugato siyā; ()
::

::hangnum
25\. {pb:O:0.0535}
::

::gatha1
Vajati antamaso’palasakkharā
::

::gatha2
Sakalikākaṭhelā’pi sakaṇṭakā,
::

::gatha3
Apavajanti pathā dipaduttame
::

::gathalast
Itipi so sugato sugato siyā; ()
::

::hangnum
26\.
::

::gatha1
Nijapadaṃ atidura manuddharaṃ
::

::gatha2
Atisamīpa manikkhipa mañjase,
::

::gatha3
Vajati gopphakajānu maghaṭṭayaṃ
::

::gathalast
Itipi so sugato sugato siyā; ()
::

::hangnum
27\. {pb:O:0.0536}
::

::gatha1
Atilahuṃ sanikaṃ samitindriyo
::

::gatha2
Na carate carate jutiyu’jjalaṃ;
::

::gatha3
Bhuvi same visame asamo samaṃ
::

::gathalast
Itipi so sugato sugato siyā; ()
::

::hangnum
28\.
::

::gatha1
Anavalokiya uddhamadhodisaṃ
::

::gatha2
Anudisañca catuddisa mañjase,
::

::gatha3
Vajati yo yugamatta mapekkhako
::

::gathalast
Itipi so sugato sugato siyā; ()
::

::hangnum
29\.
::

::gatha1
Timadabandhurasindhurakesarī-
::

::gatha2
Gativilāsaviḍambanavikkamo,
::

::gatha3
Vajati pādatalaṅka madassayaṃ
::

::gathalast
Itipi so sugato sugato siyā; ()
::

::hangnum
30\. {pb:O:0.0537}
::

::gatha1
Nirupamajjutiyā purisāsabho
::

::gatha2
Vasabharājaparājitavikkamo,
::

::gatha3
Vajati sañjanayaṃ janasammadaṃ
::

::gathalast
Itipi so sugato sugato siyā; ()
::

::hangnum
31\.
::

::gatha1
Sūriyaraṃsi sameti pavāyati
::

::gatha2
Kusumagandhasugandhasamīraṇe,
::

::gatha3
Vajati tabbimalañjasamajjhago
::

::gathalast
Itipi so sugato sugato siyā; ()
::

::hangnum
32\.
::

::gatha1
Jaladharā purato jalabindavo
::

::gatha2
Naramarū kusumāti kirantipi,
::

::gatha3
Tadupasattarajamhi pathe vaje
::

::gathalast
Itipi so sugato sugato siyā; ()
::

::hangnum
33\. {pb:O:0.0538}
::

::gatha1
Ruciracāmarachattadharāmarā-
::

::gatha2
Suranarehi’pi gacchati sakkato,
::

::gatha3
Garukato mahito patimānito
::

::gathalast
Itipi so sugato sugato siyā; ()
::

::hangnum
34\.
::

::gatha1
Yadi migindagajindaturaṅgama-
::

::gatha2
Migavihaṅgamanādasupūjito,
::

::gatha3
Vajati pupphavitānadharo sire
::

::gathalast
Itipi so sugato sugato siyā; ()
::

::hangnum
35\.
::

::gatha1
Nayanatoraṇacārutara’ñjase
::

::gatha2
Parilasanti gate jinakuñjare,
::

::gatha3
Sakasakā’bharaṇāni’pi pāṇinaṃ
::

::gathalast
Itipi so sugato sugato siyā; ()
::

::hangnum
36\. {pb:O:0.0539}
::

::gatha1
Bhavati acchariyabbhutamaṅgala-
::

::gatha2
Chaṇamahussavakeḷinirantaraṃ,
::

::gatha3
Tibhuvanaṃ sugate sugate pathe
::

::gathalast
Itipi so sugato sugato siyā; ()
::

::hangnum
37\.
::

::gatha1
Siva masaṅkhatadhātu manuttaraṃ
::

::gatha2
Paramasundaraṭhāna manāsavaṃ,
::

::gatha3
Vigatajātijarāmaraṇaṃ gato
::

::gathalast
Itipi so sugato sugato siyā; ()
::

::hangnum
38\.
::

::gatha1
Murajadundubhichidda mivo’pari
::

::gatha2
Nabhasi yāvabhavagga masaṃvuṭaṃ,
::

::gatha3
Vivaṭa kameti yadubbhavapaṅkaja-
::

::gathalast
Pamitiyā jinasaṅkha mapādise; ()
::

::hangnum
39\. {pb:O:0.0540}
::

::gatha1
Yadapi maṇḍanabhumi subodhiyā
::

::gatha2
Acalaṭhāna manaññavalañjiyaṃ,
::

::gatha3
Lalitapiñjakalāpanibho yahiṃ
::

::gathalast
Vijayabodhi idāni’pi rājate; ()
::

::hangnum
40\.
::

::gatha1
Paṭhama mubbhava mantapabhaṅguraṃ
::

::gatha2
Vasumatīyuvatihadayopamaṃ,
::

::gatha3
Tada’pi kasundaraṭhāna mupāgato
::

::gathalast
Itipi so sugato sugato siyā; ()
::

::hangnum
41\.
::

::gatha1
Yadapi bodhipadanti pavuccati
::

::gatha2
Ariyañāṇamihagga manuttaraṃ,
::

::gatha3
Yada’pi ñāṇa manāvaraṇaṃ tathā
::

::gathalast
Nikhilañeyyapathā’nativattanaṃ; ()
::

::hangnum
42\. {pb:O:0.0541}
::

::gatha1
Purimajātisu pūritapārami-
::

::gatha2
Balavapaccayasantiparāyaṇo,
::

::gatha3
Tada’pi sundaraṭhāna mupāgato
::

::gathalast
Itipi so sugato sugato siyā; ()
::

::hangnum
43\.
::

::gatha1
Ariyamaggacatukkapahīṇakaṃ
::

::gatha2
Napunare’ti kilesagataṃ sataṃ,
::

::gatha3
Apunarāgamanaṃ sugato yato
::

::gathalast
Itipi so sugato sugato siyā; ()
::

::hangnum
44\. {pb:O:0.0542}
::

::gatha1
Sumati suṭhugato paṇidhānato
::

::gatha2
Ppabhuti yāva jayāsanupāsanaṃ,
::

::gatha3
Tidasapāramiyo paripūrayaṃ
::

::gathalast
Itipi so sugato sugato siyā; ()
::

::hangnum
45\.
::

::gatha1
Tadubhayantabhavābhavadiṭṭhiyo
::

::gatha2
Anupagamma gato hitamāvahaṃ,
::

::gatha3
Paṭipadāya hi suṭṭhutarāya yo
::

::gathalast
Itipi so sugato sugato siyā; ()
::

::hangnum
46\.
::

::gatha1
Rucirabhāratibhattutibhocatu-
::

::gatha2
Parisamajjhagato viyakesari,
::

::gatha3
Gadati vītabhayo giramāsabhiṃ
::

::gathalast
Itipi so sugato sugato siyā; ()
::

::hangnum
47\. {pb:O:0.0543}
::

::gatha1
Surabhinā mukhatāmarase vacī-
::

::gatha2
Sucaritappabhavena subhāsitaṃ,
::

::gatha3
Gadati dhammasabhaṃ parivāsayaṃ
::

::gathalast
Itipi so sugato sugato siyā; ()
::

::hangnum
48\.
::

::gatha1
Ratikaraṃ karavīkavirāvato
::

::gatha2
Paṭutaraṃ sutaraṃ sarasaṃ giraṃ,
::

::gatha3
Gadati sotarasaṃ parisattare
::

::gathalast
Itipi so sugato sugato siyā; ()
::

::hangnum
49\.
::

::gatha1
Gadati sabbavacīduritehi yo
::

::gatha2
Pavirato abhisandhiya bhindiya,
::

::gatha3
Avitathena tathañca kathaṃkathā
::

::gathalast
Itipi so sugato sugato siyā; ()
::

::hangnum
50\. {pb:O:0.0544}
::

::gatha1
Thirakathaṃ nakadāvi visaṃvado
::

::gatha2
Gadati paccayikaṃ acalācalaṃ,
::

::gatha3
Parisago catusaccadaso sadā
::

::gathalast
Itipi so sugato sugato siyā; ()
::

::hangnum
51\.
::

::gatha1
Sahitabhinnajanesudayāparo
::

::gatha2
Anupadāniyameva’bhisandhiyaṃ,
::

::gatha3
Gadatiyovacanaṃpaṭigaṇhiyaṃ
::

::gathalast
Itipi so sugato sugato siyā; ()
::

::hangnum
52\.
::

::gatha1
Piyakaraṃ sukumārataraṃ giraṃ
::

::gatha2
Sutisukhaṃ sugamaṃ hadayaṅgamaṃ,
::

::gatha3
Gadati nela manelagalaṃ yato
::

::gathalast
Itipi so sugato sugato siyā; ()
::

::hangnum
53\. {pb:O:0.0545}
::

::gatha1
Vihitavāṇivilāsinisaṅgamo
::

::gatha2
Sumati sāmayikaṃ samayaṃ vidū,
::

::gatha3
Gadati bhuta pavatti manaññathā
::

::gathalast
Itipi so sugato sugato siyā; ()
::

::hangnum
54\.
::

::gatha1
Gadati ñeyyapadatthavido sadā
::

::gatha2
Janahitattha manatthapanūdanaṃ,
::

::gatha3
Gadita matthagataṃ ubhayatthadaṃ
::

::gathalast
Itipi so sugato sugato siyā; ()
::

::hangnum
55\. {pb:O:0.0546}
::

::gatha1
Sakalasaṅkhatadhammavimuttiyā
::

::gatha2
Gadati damma masaṅkhadhātuyā,
::

::gatha3
Ariyamaggaphalehi’pi nissitaṃ
::

::gathalast
Itipi so sugato sugato siyā; ()
::

::hangnum
56\.
::

::gatha1
Vinayavādi vineyyajane yato
::

::gatha2
Vinayanattha manattanayatvitaṃ,
::

::gatha3
Vinayanissitakaṃ gadate kathaṃ
::

::gathalast
Itipi so sugato sugato siyā; ()
::

::hangnum
57\.
::

::gatha1
Hadayakosanidhānavatiṃ sadā
::

::gatha2
Sadupamaṃ pariyantavatiṃ kathaṃ,
::

::gatha3
Gadati mañjugado vadanaṃ varo
::

::gathalast
Itipi so sugato sugato siyā; ()
::

::hangnum
58\. {pb:O:0.0547}
::

::gatha1
Muni rasaṅkuvitānanapaṅkajo
::

::gatha2
Purimameva giraṃ parisantare,
::

::gatha3
Gadati aṭṭhavidhaṅgikaka māsabhiṃ
::

::gathalast
Itipi so sugato sugato siyā; ()
::

::hangnum
59\.
::

::gatha1
Avitathaṃ vitathampi niratthaka-
::

::gatha2
Mapi kathaṃ suṇataṃ piya mappiyaṃ,
::

::gatha3
Nahivadanti kadāci tathāgatā
::

::gathalast
Itipi so sugato sugato siyā; ()
::

::hangnum
60\. {pb:O:0.0548}
::

::gatha1
Avitthaṃ suṇataṃ pakiya mappiyaṃ
::

::gatha2
Abhivadantī sadatthasitaṃ kathaṃ,
::

::gatha3
Ya’dahivoharaṇe samayaññuno
::

::gathalast
Itipi so sugato sugato siyā; ()
::

::hangnum
61\.
::

::gatha1
Tāya tāya’bhisāvayaṃ janataṃ sakāya niruttiyā
::

::gatha2
Ehisāgatavādi gotamagottaketu tathāgato,
::

::gatha3
Mūlamāgadhibhāsayā gadate sabhaṃ kaparitosayaṃ
::

::gathalast
Tena so bhuvanattaye sugato siyāti suvissuto; ()
::

::hangnum
62\. {pb:O:0.0549}
::

::gatha1
Lokaṃ lokappabhavaṃ
::

::gatha2
Lokanirodhañca lokamokkhūpāyaṃ,
::

::gatha3
Catubhī abhisamayehi
::

::gathalast
Nātho sammā gato tato so sugato; ()
::

Iti medhānandābhidhānena yatināna viracite sakalakavijana hadayānandadānanidāne jinavaṃsadīpe santikeka nidāne bhagavato sutagoti paññattiyā abhidheya paridīpo. Bāvīsatimo saggo.

Taṃkho pana {pb:O:0.0550} bhavantaṃ gotamaṃ evaṃ kalyāṇo kittisaddo abbhuggato. Itipiso bhagavā lokavidūti.

::hangnum
1\.
::

::gatha1
Tassa sa (dodhaka) lakkhaṇacāru-
::

::gatha2
Cakkavara’ṅkitapādatalassa,
::

::gatha3
Lokavidū’tipi yāva bhavaggā
::

::gathalast
Ekasilokaravo udapādi; ()
::

::hangnum
2\.
::

::gatha1
Lakkhaṇamūlanirodhanirodho-
::

::gatha2
Pāyavasena paki lokakamasesaṃ,
::

::gatha3
Yo paṭivijjhi tilokahito kagho
::

::gathalast
Lokavidūti pavuccati tasmā; ()
::

::hangnum
3\.
::

::gatha1
Lokamidheva kalebaramatte
::

::gatha2
Lokanidānanirodhamavedi,
::

::gatha3
Lokanirodhakaraṃka paṭipattiṃ
::

::gathalast
Lokavidūti pavuccati tasmā; ()
::

::hangnum
4\. {pb:O:0.0551}
::

::gatha1
Lokamahambudhipāragu satta-
::

::gatha2
Saṅkhatabhājanalokapabhedaṃ,
::

::gatha3
So bhagavā’navasesamavedi
::

::gathalast
Lokavidūti pavuccati tasmā; ()
::

::hangnum
5\.
::

::gatha1
So hi bhavābhavadaṭṭhisabhāva-
::

::gatha2
Ñāṇanulomikakhantipabhedaṃ,
::

::gatha3
Āsayadhamma mabujjhi pajānaṃ
::

::gathalast
Lokavidūti pavuccati tasmā; ()
::

::hangnum
6\. {pb:O:0.0552}
::

::gatha1
Pātubhavaṃ sati kāraṇalābhe
::

::gatha2
Sattavidhānusayampi janānaṃ,
::

::gatha3
So paṭivijjhi vicaṭṭitaloko
::

::gathalast
Lokavidūti pavuccati tasmā; ()
::

::hangnum
7\.
::

::gatha1
Rajjanadussanamuyhanasaddhā-
::

::gatha2
Buddhivitakkavimissavasena,
::

::gatha3
So caritaṃ paṭivijjhi pajānaṃ
::

::gathalast
Lokavidūti pavuccati tasmā, ()
::

::hangnum
8\.
::

::gatha1
Hīnapaṇīta’dhimuttivasena
::

::gatha2
Dubbidhameva’dhimutti mavedi,
::

::gatha3
Lokaniruttivido janatāya
::

::gathalast
Lokavidūti pavuccati tasmā; ()
::

::hangnum
9\. {pb:O:0.0553}
::

::gatha1
Apparajakkha manussadapāpaṃ
::

::gatha2
Ussadapāpa muḷārarajakkhaṃ,
::

::gatha3
Dubbidhalokamabujjhi yatoso
::

::gathalast
Lokavidūti pavuccati tasmā; ()
::

::hangnum
10\.
::

::gatha1
Indriyapubbaparopariyatti-
::

::gatha2
Ñāṇapabho tikhiṇindriyalokaṃ,
::

::gatha3
So paṭivijjhika mudindriyalokaṃ
::

::gathalast
Lokavidūti pavuccati tasmā; ()
::

::hangnum
11\.
::

::gatha1
Vaṭṭavivaṭṭapatiṭṭha masādhu-
::

::gatha2
Sādhusabhāvagataṃ bhagavā so,
::

::gatha3
Dvāktike’taraloka mavedi
::

::gathalast
Lokavidūti pavuccati tasmā; ()
::

::hangnum
12\. {pb:O:0.0554}
::

::gatha1
Sādhupasatthasadattaniyāmaṃ
::

::gatha2
Ñāpayituṃ sukarāsukarampi,
::

::gatha3
Sattanikāyamavedi yato so
::

::gathalast
Lokavidūti pavuccati tasmā; ()
::

::hangnum
13\.
::

::gatha1
Kammakilesavipākavibandha-
::

::gatha2
Muttyavimuttigate paṭivijjhi,
::

::gatha3
Bhabbajaneya mabhabbajane so
::

::gathalast
Lokavidūti pavuccati tasmā; ()
::

::hangnum
14\.
::

::gatha1
Nipphalatāya navuttamananta-
::

::gatha2
Sattapamāṇa manāvaraṇena,
::

::gatha3
Ñāṇabalena sayaṃ viditaṃhi
::

::gathalast
Lokavidūti pavuccati tasmā; ()
::

::hangnum
15\. {pb:O:0.0555}
::

::gatha1
Vuttanayeni’ha so muni satta-
::

::gatha2
Lokamanekavidhaṃ paṭivijjhi
::

::gatha3
Sattanikāyasarojavane’ṇo
::

::gathalast
Lokavidūti pavuccati tasmā; ()
::

::hangnum
16\.
::

::gatha1
Paccayasaṇṭhitikaṃ paṭivijjhi
::

::gatha2
Saṅkhatalokamasaṅkhatadassi,
::

::gatha3
Ekavidhampyavaropitaloko
::

::gathalast
Lokavidūti pavuccati tasmā; ()
::

::hangnum
17\.
::

::gatha1
Ruppaṇalakkhaṇato’khilarūpaṃ
::

::gatha2
Nāmasalakkhaṇato catunāmaṃ,
::

::gatha3
Dubbidhaloka mavedi munindo
::

::gathalast
Lokavidūti pavuccati tasmā; ()
::

::hangnum
18\. {pb:O:0.0556}
::

::gatha1
Lokahito sukhadukkhamupekkhā-
::

::gatha2
Vedayitattikato suvibhattaṃ,
::

::gatha3
So bhagavā kapaṭivijjhi tilokaṃ
::

::gathalast
Lokavidūti pavuccati tasmā; ()
::

::hangnum
19\.
::

::gatha1
Pañcavidhaṃka muni bandhavasenā-
::

::gatha2
Hāravasena catubbidhalokaṃ,
::

::gatha3
Lokapadīpanibho paṭivijjhi
::

::gathalast
Lokavidūti pavuccati tasmā; ()
::

::hangnum
20\.
::

::gatha1
Advayavādi saḷāyatanākhya-
::

::gatha2
Chabbidhalokamavedi jino so,
::

::gatha3
Sattavidhampi manaṭṭhitilokaṃ
::

::gathalast
Lokavidūti pavuccati tasmā; ()
::

::hangnum
21\. {pb:O:0.0557}
::

::gatha1
Lābhapabhutika maṭṭhavidhampi
::

::gatha2
Lokasabhāvamavedi yato so,
::

::gatha3
Sakyamunī navasantanivāse
::

::gathalast
Lokavidūti pavuccati tasmā; ()
::

::hangnum
22\.
::

::gatha1
So dasabārasadhā’yatanānaṃ
::

::gatha2
Bhedavasena tilokapadīpo,
::

::gatha3
Lokamavedi tilakkhaṇavedī
::

::gathalast
Lokavidūti pavuccati tasmā; ()
::

::hangnum
23\.
::

::gatha1
Dhātuvasena yato suvibhattaṃ
::

::gatha2
Loka matha’ṭṭhadasapparimāṇaṃ,
::

::gatha3
Saṅkhatalokabhido paṭivijjhi
::

::gathalast
Lokavidūti pavuccati tasmā; ()
::

::hangnum
24\. {pb:O:0.0558}
::

::gatha1
So maṇikañcanarūpiyamuttā-
::

::gatha2
Saṅkhapavālasilākaṭhalādiṃ,
::

::gatha3
Lokamavedi atindriyabaddhaṃ
::

::gathalast
Lokavidūti pavuccati tasmā; ()
::

::hangnum
25\.
::

::gatha1
Rukkhalatāphalapallavapatta-
::

::gatha2
Pupphapakarāgapabhedavasena,
::

::gatha3
So sukhumantaralokamavedi
::

::gathalast
Lokavidūti pavuccati tasmā; ()
::

::hangnum
26\.
::

::gatha1
Yattakamevu’tujaṭṭhakalāpa-
::

::gatha2
Rapagataṃ ihabhājanaloke,
::

::gatha3
Vijjati tampaṭivijjhi asesaṃ
::

::gathalast
Lokavidūti pavuccati tasmā; ()
::

::hangnum
27\. {pb:O:0.0559}
::

::gatha1
So bhagavā himavatta pamāṇaṃ
::

::gatha2
Aṭṭhamahānirayādi pamāṇaṃ,
::

::gatha3
Nāgasupaṇṇavimāna pamāṇaṃ
::

::gathalast
Brahmasurāsuraloka pamāṇaṃ; ()
::

::hangnum
28\.
::

::gatha1
Paṃsujalānilabhumi pamāṇaṃ
::

::gatha2
Dīpasavantisamudda pamāṇaṃ,
::

::gatha3
Merumahidharakūṭa pamāṇaṃ
::

::gathalast
Kappatarūravicanda pamāṇaṃ; ()
::

::hangnum
29\.
::

::gatha1
Paccayasaṅkhatadhammasamuhaṃ
::

::gatha2
Bhājanalokagataṃ sakalampi,
::

::gatha3
Uddhamadhotiriyaṃpaṭivijjhi
::

::gathalast
Lokavidūti pavuccatitasmā; ()
::

::hangnum
30\. {pb:O:0.0560}
::

::gatha1
Lokālokakaro tilokatilakoso sattalokaṃ imaṃ
::

::gatha2
Bujjhitthā’nusayāsayādividhinā saṅkhāralokaṃ tathā,
::

::gatha3
Āhārādipamāṇatādividhinā okāsalokaṃ yato
::

::gathalast
Tasmā lokavidūti vuccati jino saṅkhāraloka’ntago; ()
::

Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne bhagavatolokavidūti nāmapaññattiyā abhidheyaparidīpo tevīsatimosaggo.

Taṃkho pana {pb:O:0.0561} bhavantaṃ gotamaṃ evaṃ kalyāṇo kittisaddo abbhuggato itipi so bhagavā anuttaro purisadammasārathīti.

::hangnum
1\.
::

::gatha1
Abhāvato paramatarassa kassaci
::

::gatha2
Janassa sagguṇavisarehi attanā,
::

::gatha3
Samāsanibbacananayena so muni
::

::gathalast
Anuttaro sasi (rucirā)’nanambujo; ()
::

::hangnum
2\.
::

::gatha1
Tathāhi so narahari sīlasampadā-
::

::gatha2
Guṇeni’maṃ abhibhavate sadevakaṃ,
::

::gatha3
Samādhinā varamatiyā vimuttiyā
::

::gathalast
Vimuttidassanaguṇasampadāyapi; ()
::

::hangnum
3\.
::

::gatha1
Yato navijjati adhisīlasampadā-
::

::gatha2
Samādhidhipabhutiguṇehi tassamo,
::

::gatha3
Kutonu vijjati’ha taduttarītaro
::

::gathalast
Siyā tatopya’ya masamo mahāmuti; ()
::

::hangnum
4\. {pb:O:0.0562}
::

::gatha1
Nirūpamo asamamunīhi somuni
::

::gatha2
Yato samo asamasamo siyā tato,
::

::gatha3
Tathāgatassi’ha dutiyassa kassaci
::

::gathalast
Abhāvato adutiyako tathāgato; ()
::

::hangnum
5\.
::

::gatha1
Yato navijjati paṭimāpi tassamā
::

::gatha2
Samo tadā’samatanusampadāyapi,
::

::gatha3
Sahāyako nahi paṭividdhabodhiyā
::

::gathalast
Tato yamappaṭima’sahāyako muni; ()
::

::hangnum
6\.
::

::gatha1
Kalebarenapi abhirūpahārinā
::

::gatha2
Guṇehi tappaṭisamapuggalo nahi,
::

::gatha3
Nacatthi pāvacanavibhāgakapakpane
::

::gathalast
Sayaṃ vinā bhuvi paṭibhāgapuggalo; ()
::

::hangnum
7\. {pb:O:0.0563}
::

::gatha1
Anaññagocaravarabodhisiddhiyā
::

::gatha2
Sa’haṃ sayambhuti paṭipuggalonahi,
::

::gatha3
Paṭiññamappayitu malaṃ sayaṃ vinā,
::

::gathalast
Anuttaro’tipi naradammasārathi; ()
::

::hangnum
8\.
::

::gatha1
Sudantapuggaladamitabbapuggale
::

::gatha2
Dameti sārayati adantapuggale,
::

::gatha3
Yato jino vinayanupāyakovido
::

::gathalast
Anuttaro’tipi naradammasārathi; ()
::

::hangnum
9\. {pb:O:0.0564}
::

::gatha1
Yathā haye mudukaguṇekhana sārathi
::

::gatha2
Tathāgato sugatikathāya dhammiyā,
::

::gatha3
Dameti sārayati tathā tathāgate
::

::gathalast
Anuttaro’tipi naradammasārathi; ()
::

::hangnum
10\.
::

::gatha1
Yathā haye pharusaguṇena sārathi
::

::gatha2
Apāyatajjanavidhinā tathāgato,
::

::gatha3
Dameti sārayati tathā tathāgate
::

::gathalast
Anuttaro’tipi naradammasārathi; ()
::

::hangnum
11\.
::

::gatha1
Adammiye mudupharusena sārathi
::

::gatha2
Yathā’bhimārayati tathā tathāgato,
::

::gatha3
Jahātya’novadiya nacānusāsiya
::

::gathalast
Anuttaro’tipi naradammasārathi; ()
::

::hangnum
12\. {pb:O:0.0565}
::

::gatha1
Karī’bhidhāvati damakena sārito
::

::gatha2
Puratthimādisu disameva kevalaṃ,
::

::gatha3
Anuttarena hi naradammasārathi-
::

::gathalast
Jinena sāritapurisānatādisā; ()
::

::hangnum
13\.
::

::gatha1
Nisajja katthaci sayanāsanamhi te
::

::gatha2
Disāsu aṭṭhasu atisaṅgacārino,
::

::gatha3
Vidhāvare turitamanuttaraṃ disaṃ
::

::gathalast
Anuttaro’tipi naradammasārathi; ()
::

::hangnum
14\.
::

::gatha1
Patiṭṭhite muni’radhisīlasikkhayā
::

::gatha2
Vasī’nusāsiya adhicittasikkhayā,
::

::gatha3
Yathārahaṃ damayati bhabbapuggale
::

::gathalast
Anuttaro’tipi naradammasārathi; ()
::

::hangnum
15\. {pb:O:0.0566}
::

::gatha1
Samāhite muni radhicittasikkhayā
::

::gatha2
Vipassanāya’pi samaṇe’nusāsiya,
::

::gatha3
Yathārahaṃ damayati bodhanārahe
::

::gathalast
Anuttaro’tipi naradammasārathi; ()
::

::hangnum
16\.
::

::gatha1
Tathuparūpari paṭivedhapattiyā
::

::gatha2
Yathākkamaṃ anariyasekkhapuggale,
::

::gatha3
Dameti so vinayati lokanāyako
::

::gathalast
Anuttaro’tipi naradammasārathi ()
::

::hangnum
17\. {pb:O:0.0567}
::

::gatha1
Vineyyabandhavamanakundacandimā
::

::gatha2
Vinesi kosalamagadhādhipādayo,
::

::gatha3
Anekakhattiyapurise vināyako
::

::gathalast
Anuttaro’tipi naradammasārathi; ()
::

::hangnum
18\.
::

::gatha1
Kudiṭṭhikuñjarahari kūṭadantabhu
::

::gatha2
Surādibhūsurapurise vibhāvino
::

::gatha3
Jināsabho vinayi yato’nusāsiya
::

::gathalast
Anuttaro’tipi naradammasārathi; ()
::

::hangnum
19\.
::

::gatha1
Upālināmikapamukhe durāsade
::

::gatha2
Vināyako gahapatipaṇḍite puthu
::

::gatha3
Vinesi so upanayanakkhame yato
::

::gathalast
Anuttaro’tipi naradammasārathi; ()
::

::hangnum
20\. {pb:O:0.0568}
::

::gatha1
Asaccadiṭṭhikamapi saccakavhayaṃ
::

::gatha2
Anaññavenayikanigaṇṭhanāyakaṃ
::

::gatha3
Vinesi tappabhutidigambare jino
::

::gathalast
Anuttaro’tipi naradammasārathi; ()
::

::hangnum
21\.
::

::gatha1
Jināsabho sabhiyasubhaddasaññino
::

::gatha2
Tappassino timisabhido sadhammiyā
::

::gatha3
Kathāyi’tobahi samaṇepi sikkhayi
::

::gathalast
Anuttaro’tipi naradammasārathi; ()
::

::hangnum
22\.
::

::gatha1
Damesi somuni uruvelakassapa-
::

::gatha2
Gayādikassapajaṭilādike yato,
::

::gatha3
Jaṭādhare vijaṭitajālinījaṭo
::

::gathalast
Anuttaro’tipi naradammasārathi; ()
::

::hangnum
23\. {pb:O:0.0569}
::

::gatha1
Pahāṇasaṃvaravinayuttaro muni
::

::gatha2
Anekakhattiyasamaṇepi sāsane,
::

::gatha3
Vinesi sārathiriva uttaruttariṃ
::

::gathalast
Anuttaro’tipi naradammasārathi; ()
::

::hangnum
24\.
::

::gatha1
Manussasoṇitapisitāsanehi so
::

::gatha2
Vinesi pīvarajaṭharaṃ nisācaraṃ,
::

::gatha3
Sughoramānavaka manekarakkhase
::

::gathalast
Anuttaro’tipi naradammasārathi, ()
::

::hangnum
25\.
::

::gatha1
Vināyako suvinayi rāhunāmikaṃ
::

::gatha2
Mahattabhāvika masurādhipaṃ yato,
::

::gatha3
Surādhipappabhutisure tathā’sure
::

::gathalast
Anuttaro’tipi naradammasārathi; ()
::

::hangnum
26\. {pb:O:0.0570}
::

::gatha1
Pajāpatiṃ nikhilapajānukampako
::

::gatha2
Bakābhidhānikampi tucchaladdhikaṃ,
::

::gatha3
Vinesi so naditaranīrajāsane
::

::gathalast
Anuttaro’tipi naradammasārathi; ()
::

::hangnum
27\.
::

::gatha1
Kasaṅkusehi’pi avineyyake yato
::

::gatha2
Tiracchajātikapurise narāsabho,
::

::gatha3
Vinesi so tisaraṇasilasaṃvare
::

::gathalast
Anuttaro’tipi naradammasārathi; ()
::

::hangnum
28\.
::

::gatha1
Kapolasecanamadakaṇṇacāmaraṃ
::

::gatha2
Hutāsanāsanirivabhiṃsanaṃ yato,
::

::gatha3
Damesi māraji dhanapālakuñjaraṃ
::

::gathalast
Anuttaro’tipi naradammasārathi; ()
::

::hangnum
29\. {pb:O:0.0571}
::

::gatha1
Vinesi somuni himavantavāsinaṃ
::

::gatha2
Patāpapajjala mapalālabhoginaṃ,
::

::gatha3
Kharaṃ bhayaṅkara maravālabhoginaṃ
::

::gathalast
Anuttaro’tipi naradammasārathi; ()
::

::hangnum
30\.
::

::gatha1
Nando’panandu’ragapatiṃ mahodara-
::

::gatha2
Cūlodaroragapamukhe ca nibbise,
::

::gatha3
Dhumassikhā’nalasikhabhogīno akā
::

::gathalast
Tenā’pyanuttaranaradammasārathi; ()
::

::hangnum
31\.
::

::gatha1
Damanupāyakovido hi bodhaneyyabandhave
::

::gatha2
Ariyamaggavīthibhāsuraṃ varaṃ sivamapakuraṃ,
::

::gatha3
Paṭipadārathena sārayi yatheva sārathi
::

::gathalast
Purisadammasārathiti vuccate anuttaro; ()
::

Itimedhānandābhidhānena yatinā varacite sakalakavijana hadayānanda dānanidāne jinavaṃsadīpe santikenidāne bhagavato anuttaro purisadammasārathīti nāma paññattiyā abhidheya paridīpo catubbīsatimosaggo.

Taṃkho pana {pb:O:0.0573} bhavantaṃ gotamaṃ evaṃ kalyāṇekitti saddo abbhuggato itipi sobhagavā satthā devamanussānaṃti.

::hangnum
1\.
::

::gatha1
Kantāraṃ kharatakkaraṃ nirudakaṃ kattāramotārimaṃ
::

::gatha2
Kantāraṃ migarājakuñjaramahā (saddulavikkīḷitaṃ),
::

::gatha3
Kantāraṃ avatārabhurijanataṃ yo satthavāho sudhi
::

::gathalast
Tāretvā nayate dayāparavaso khemantabhumiṃ yathā; ()
::

::hangnum
2\.
::

::gatha1
Iccevaṃkaruṇānidhānahadayo saṃsāradukkhāture
::

::gatha2
Satte jātijarāvikāramaraṇassokādikantārato,
::

::gatha3
Tāretvā dasasaṃkilesagahanā pāpesi khemaṃpuraṃ
::

::gathalast
Tasmā satthupasatthakittivisaro satthā’ti sampattharī; ()
::

::hangnum
3\. {pb:O:0.0574}
::

::gatha1
Atthā’natthavicāraṇā’ticaturo lokuttaratthena’pi
::

::gatha2
Yasmā sāsati lokiyena ubhayena’tthenalokaṃ imaṃ,
::

::gatha3
Sabrahmaṃ sanarāmaraṃ sasamaṇaṃ sabrāhmaṇaṃ yohi so
::

::gathalast
Satthā’tveva pasatthakittinikaro satthāramabbhuggato; ()
::

::hangnum
4\.
::

::gatha1
Bhītiṃ jātijarārujādikasiraṃ nissāya jātaṃhi yo
::

::gatha2
Satthā satthadharorivā’rivisaraṃ nikkhittasattho sadā,
::

::gatha3
Sattānaṃ tasasate vihiṃsati dhiyā siddhatthasāro tato
::

::gathalast
So satthā’ti yasosarīrasurabhī lokattayaṃ vyāpayī; ()
::

::hangnum
5\.
::

::gatha1
Lokatthābhirato anatthavirato jātyādikantārato
::

::gatha2
Uttāretica satthavāhasadiso yo atthadhammenavā,
::

::gatha3
Satte sāsati hiṃsatī’ti janatāsantānajātaṃ bhayaṃ
::

::gathalast
Vuttā’nvatthavasena sohibhagavā satthāti vaṇṇīyate; ()
::

Taṃkho panabhavantaṃ {pb:O:0.0575} gotamaṃ evaṃkalyāṇe kittisaddo abbhuggato itipiso bhagavā buddhoti.

::hangnum
6\.
::

::gatha1
Yo saṅkhāravikāralakkhaṇaparosaṅkhārapaññattisu
::

::gatha2
Ñeyyatthesva’nanussutesu purimaṃ cattāri saccāni’pi,
::

::gatha3
Bujjhitvā’cariyopadesarahito tattheva sabbaññutaṃ
::

::gathalast
Patto ñāṇabalesu pāpuṇi vasībhāvaṃ sayamabhuka sayaṃ; ()
::

::hangnum
7\. {pb:O:0.0576}
::

::gatha1
Bodhetā’ti pajāya nibbacanato saccāni so bujjhitā
::

::gatha2
Saccānīti’pi saccavādi bhagavāka nissesañeyyassapi,
::

::gatha3
Matyā bujjhanasattiyā mahatiyā yasmā samaṅakgī tato
::

::gathalast
Buddho nāmasiyāti kittivisaro tambuddhamabbhuggato; ()
::

::hangnum
8\.
::

::gatha1
Yesaṃja bodhanavasattiyā sumatiyā cā’naññaneyyo sayaṃ
::

::gatha2
Buddhattā ca yathāvikāsapadumaṃ so bujjhanaṭṭhenapi,
::

::gatha3
Nānābuddhaguṇassa vissavanato buddhoti suddhodanī
::

::gathalast
Abbhuggañchi tibuddhakhettabhavane taṃkittigītassaro; ()
::

::hangnum
9\. {pb:O:0.0577}
::

::gatha1
Rāgassādhigataggamaggamatiyā dosassa mohassapi
::

::gatha2
Chinnattā ca samulaghātamakhilakelasārivaggassapi,
::

::gatha3
So khīṇāsavatāya copadhipariccāgena buddhotyayaṃ
::

::gathalast
Uccāriyati cārikittiracanā viññūhi yāvajjapi; ()
::

::hangnum
10\.
::

::gatha1
Dhammassāmi yathā pabuddhapuriso okkantaniddakkhayā
::

::gatha2
Nājjho’tiṇṇakilesamiddhavidhamā bodhāpito kenaci,
::

::gatha3
Buddhambhojatibhānano hī bhagavā sāmaṃ pabuddho yato
::

::gathalast
Buddhonāmasiyāti tabbhavayasoghoso vibhusāyate; ()
::

::hangnum
11\.
::

::gatha1
Gatyatthāvagamatthadhātusamatāsabbhāvato vā gato
::

::gatha2
Yenekāyanamaggamuggamatimā eko, hīsambujjhīso,
::

::gatha3
Sambodhiṃ jayabodhimūlamupago sattuttaro’nuttaraṃ
::

::gathalast
Buddhotī’dha jagattaye nijayaso yāvajja vijjumbhate; ()
::

::hangnum
12\. {pb:O:0.0578}
::

::gatha1
Khīṇattā paramāya maggamatiyā dubbuddhiyā buddhiyā
::

::gatha2
Laddhattāpi kaanuttaruttaraguṇālaṅakkārasāmaggiyā,
::

::gatha3
So sambodhiparāyaṇo sirighaṇo buddhoti suddhodanī
::

::gathalast
Lokambhodhimalaṅkari nijayasokallolamālāhi’maṃ; ()
::

::hangnum
13\.
::

::gatha1
Sambuddho’ti’mināpadena munino saccāvabodhāvahaṃ
::

::gatha2
Ñāṇaṃ tappaṭivedhañāṇa managhaṃ nā’ññehisādhāraṇaṃ,
::

::gatha3
Buddho’tī’dha padena satthu karuṇāpubbaṅgamaṃ desanā-
::

::gathalast
Ñāṇaṃ ñeyyapadatthabodhanakaraṃ ñāṇañca dassiyate; ()
::

::hangnum
14\. {pb:O:0.0579}
::

::gatha1
Taṃ sabbaññutañāṇathomanavasā sammādisambuddhi’ti-
::

::gatha2
Saddassā’riyamaggakittanavasā buddhotisaddassaca,
::

::gatha3
Yogo’pe’tthakato’tya’bhāsi vibudho so dhamma pālābhidho
::

::gathalast
Buddhānussativaṇṇanāvivaraṇe viññātasatthāgamo; ()
::

Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne satthādevamanussānaṃ buddhoti nāmapaññattīnaṃ abhidheya paridīpo pañcavīsatimo saggo.

Taṃkho pana {pb:O:0.0580} bhavantaṃ gotamaṃ evaṃ kalyāṇe kittisaddo abbhuggato itipi sobhagavā bhagavāti.

::hangnum
1\.
::

::gatha1
Kavibhāratipaddhatichandasi ta-
::

::gatha2
Gguṇathomana (toṭaka) vutya’bhavi,
::

::gatha3
Bhagavā’ti vibhattapadatthavatī
::

::gathalast
Madhurā suṇataṃ surataṃ madhurā; ()
::

::hangnum
2\.
::

::gatha1
Adhisīlasamādhimatippabhuti-
::

::gatha2
Guṇarāsivisiṭṭhatarassa tato,
::

::gatha3
Bhagavā’ti sadevamanussapajā-
::

::gathalast
Pavarassa sagāravanāma’midaṃ; ()
::

::hangnum
3\.
::

::gatha1
Bhagavāvacanena pavuccati yo
::

::gatha2
Saniruttinayo vacanatthavaro,
::

::gatha3
Sa’hi gāravaseṭṭhavisiṭṭhataro
::

::gathalast
Bhagavāti nimittakanāmamidaṃ; ()
::

::hangnum
4\. {pb:O:0.0581}
::

::gatha1
Paripācitasañcitapāramitā-
::

::gatha2
Mitabhāgya manuttariyu’ttariyaṃ,
::

::gatha3
Yadi vijjati’massa anaññasamaṃ
::

::gathalast
Bhagavā’ti pavuccati so bhagavā; ()
::

::hangnum
5\.
::

::gatha1
Yadi mārabalaṃ pabalaṃ sakalaṃ
::

::gatha2
Kadalī dviradoriva tālavanaṃ,
::

::gatha3
Asanī’va kilesamabhañji tato
::

::gathalast
Bhagavā’ti pavuccati so bhagavā; ()
::

::hangnum
6\.
::

::gatha1
Yadi bhaggamakā’khilalobhamapā-
::

::gatha2
Khiladosamapā’khilamohamapi,
::

::gatha3
Viparītamanokaṇañca tato
::

::gathalast
Bhagavā’ti pavuccati so bhagavā; ()
::

::hangnum
7\. {pb:O:0.0582}
::

::gatha1
Yadi kodhu’panāha musuyanama-
::

::gatha2
Cchariyaṃ ahirikkanirottapanaṃ,
::

::gatha3
Api makkhapalāsa mabhañji bhavā-
::

::gathalast
Bhavadiṭṭhi manajjava’maddavataṃ; ()
::

::hangnum
8\.
::

::gatha1
Kharaphārusatā karaṇuttariyaṃ
::

::gatha2
Yadi māna’bhimāna’pamādamadaṃ,
::

::gatha3
Saṭhaphārusatā karaṇuttariyaṃ
::

::gatha2
Saṭhamāyamabhañji’ti mohajaṭaṃ
::

::gathalast
Bhagavā’ti pavuccati so bhagavā; ()
::

::hangnum
9\. {pb:O:0.0583}
::

::gatha1
Tividhā’kusalaṃ tividhabbisamaṃ
::

::gatha2
Tivitakkatimūlatisaññamapi,
::

::gatha3
Timalaṃ tipapañca mabhañji tato
::

::gathalast
Bhagavā’ti pavuccati so bhagavā; ()
::

::hangnum
10\. {pb:O:0.0584}
::

::gatha1
Caturogha catubbidhayoga catu-
::

::gatha2
Bbidhagantha catubbidhagāha mapi,
::

::gatha3
Caturāsavadhamma mabhañjitato
::

::gathalast
Bhagavā’ti pavuccati so bhagavā; ()
::

::hangnum
11\.
::

::gatha1
Vinibaddha manokhīla nīvaraṇā-
::

::gatha2
Nya’bhīnandanamaccariyāni tato,
::

::gatha3
Yadi pañcavidhāni’pi bhaggamakā
::

::gathalast
Bhagavā’ti pavuccati so bhagavā; ()
::

::hangnum
12\. {pb:O:0.0585}
::

::gatha1
Chavivādapadāni’pi sattavidhā-
::

::gatha2
Nusayehi kusitakavatthu’mato,
::

::gatha3
Ya mabhañji’tarāti’pi aṭṭhavidhaṃ
::

::gathalast
Bhagavā’ti pavuccati so bhagavā; ()
::

::hangnum
13\. {pb:O:0.0586}
::

::gatha1
Navadhā’layamula mabhañji tathā
::

::gatha2
Dasadhā’kusalaṃ dasakammapathaṃ,
::

::gatha3
Sakalāni kudiṭṭhigatāni tato
::

::gathalast
Bhagavā’ti pavuccati so bhagavā; ()
::

::hangnum
14\. {pb:O:0.0587}
::

::gatha1
Pariḷāhadaraṃ vividha’ddhasataṃ
::

::gatha2
Bhavakanettivicāra mahañji tato,
::

::gatha3
Satamattasahassakilesagataṃ
::

::gathalast
Bhagavā’ti pavuccati so bhagavā; ()
::

::hangnum
15\.
::

::gatha1
Aṇimā laghimā mahimā vasitā-
::

::gatha2
Pabhuti’ssariya’ṭṭhabhagehi yato,
::

::gatha3
Subhagehi samaṅakgībbhūva tato
::

::gathalast
Bhagavā’ti pavuccati so bhagavā; ()
::

::hangnum
16\.
::

::gatha1
Aṇuno nanuno’ nanunokaraṇaṃ
::

::gatha2
Karaṇaṃ lahuno’lahuno aṇimā,
::

::gatha3
Laghimā mahimā mahimākaraṇaṃ
::

::gathalast
Karaṇaṃ vasitā vasitāya tahiṃ; ()
::

::hangnum
17\. {pb:O:0.0588}
::

::gatha1
Saya micchitaṭhāna mupāgamanaṃ
::

::gatha2
Lahu vicchitakāriyasādhanatā,
::

::gatha3
Abhipatti pakamya masesavasī-
::

::gathalast
Karaṇe’sikatā paramissaratā; ()
::

::hangnum
18\.
::

::gatha1
Nabhasā padasā gamanādivasā
::

::gatha2
Vajato pariniṭṭhitakāriyatā,
::

::gatha3
Nijakāma’vasāyikatātiyahiṃ-
::

::gathalast
Paramissariyākhyabhagā’ṭṭhavidhā; ()
::

::hangnum
19\.
::

::gatha1
Catumagga catupphalasantipadā-
::

::gatha2
Riyadhammasamuhabhagehi yuto,
::

::gatha3
Vinalīkatapāpamalehi tato
::

::gathalast
Bhagavā’ti pavuccati so bhagavā; ()
::

::hangnum
20\. {pb:O:0.0589}
::

::gatha1
Caraṇadiguṇa’tisayādhigatā-
::

::gatha2
Samakittisarīrabhageta yuto,
::

::gatha3
Bhuvanattayavipphuritena tato
::

::gathalast
Bhagavāti pavuccati so bhagavā; ()
::

::hangnum
21\.
::

::gatha1
Janalocananīharaṇāya nirū-
::

::gatha2
Pama rūpasarīragatāya tato,
::

::gatha3
Nikhilāvayavassiriyā sabito
::

::gathalast
Bhagavā’ti pavuccati so bhagavā; ()
::

::hangnum
22\.
::

::gatha1
Abhipatthita micchita mattahitaṃ
::

::gatha2
Parasattahitampi samijjhati yaṃ,
::

::gatha3
Iti tādisakāmabhagena yuto
::

::gathalast
Bhagavā’ti pavuccati so bhagavā; ()
::

::hangnum
23\. {pb:O:0.0590}
::

::gatha1
Yadanuttariyena ca pāramitā-
::

::gatha2
Vīriyena payattabhagena yuto,
::

::gatha3
Garubhāvapadappabhavena tato
::

::gathalast
Bhagavā’ti pavuccati so bhagavā;
::

::hangnum
24\.
::

::gatha1
Paramissariyāyamadhammayaso-
::

::gatha2
Sirikāmapayattabhāgā chayime,
::

::gatha3
Yadi yassa jinassa bhavanti tato
::

::gathalast
Bhagavā’ti pavuccati so bhagavā; ()
::

::hangnum
25\.
::

::gatha1
Subhagena anaññasamena nirū-
::

::gatha2
Pamarūpavilāsabhagena yuto,
::

::gatha3
Satapuññasamujjalitena tato
::

::gathalast
Bhagavāti pavuccati so bhagavā; ()
::

::hangnum
26\. {pb:O:0.0591}
::

::gatha1
Nijadhammasarīravibhūti yathā
::

::gatha2
Nijarūpasariravibhūti tathā,
::

::gatha3
Iha vuccati bhaggasubhāgyamiti
::

::gathalast
Api tehi samaṅgi jino bhagavā; ()
::

::hangnum
27\.
::

::gatha1
Kusalādipadehi vibhattamakā’-
::

::gatha2
Yatanādivasena ca bandhavasā,
::

::gatha3
Vata dhammasamuhasabhāva mato
::

::gathalast
Bhagavā’ti pavuccati so bhagavā; ()
::

::hangnum
28\.
::

::gatha1
Catudhā catudhā catudhā catudhā
::

::gatha2
Catusaccadaso’riyasaccampi,
::

::gatha3
Vibhajī vibhajī vibhajī vibhajī
::

::gathalast
Bhagavā’ti pavuccati so bhagavā; (Yamakabandhanaṃ)
::

::hangnum
29\. {pb:O:0.0592}
::

::gatha1
Yadi dibbavihāra masevi bhaji
::

::gatha2
Surajeṭṭhavihāra manaññasamaṃ,
::

::gatha3
Ariyañcavihāra manaññasamaṃ,
::

::gatha2
Ariyañca vihāra masevi tato
::

::gathalast
Bhagavā’ti pavuccati so bhagavā; ()
::

::hangnum
30\. {pb:O:0.0593}
::

::gatha1
Yadi kāyavivekasukhaṃ abhajī
::

::gatha2
Bhaji cittavivekasamādhisukhaṃ,
::

::gatha3
Upadhīhi vivekaka masevi tato
::

::gathalast
Bhagavā’ti pavuccati so bhagavā; ()
::

::hangnum
31\.
::

::gatha1
Bhaji vaṭṭagatañca vivaṭṭagataṃ
::

::gatha2
Saya muttarimānusadhamma mapi,
::

::gatha3
Tividhañahi vimokkha masevi tato
::

::gathalast
Bhagavā’ti pavuccati so bhagavā; ()
::

::hangnum
32\. {pb:O:0.0594}
::

::gatha1
Punarāgamanāvaraṇena bhave
::

::gatha2
Bhavanettisamañña midaṃ gamanaṃ,
::

::gatha3
Yadi vantamakā’riyamaggamukho
::

::gathalast
Bhagavā’ti pavuccati so bhagavā; ()
::

::hangnum
33\.
::

::gatha1
Bhagavā’ti visiṭṭha’bhidhānamimaṃ
::

::gatha2
Na’ca mātupituppabhutihi kataṃ,
::

::gatha3
Sahabodhipadādhigamena gatā
::

::gathalast
Tathasammuti tassajinassa’bhavi; ()
::

::centre
Athamahāniddesāgatanayo vuccate.
::

::hangnum
34\.
::

::gatha1
Lokuttarāya matiyā
::

::gatha2
Rāgaṃ bhaggaṃ akāsi dosaṃ mohaṃ,
::

::gatha3
Yasmā kaṇṭakamānaṃ
::

::gathalast
Kilesamāraṃ tatopi buddho bagavā; ()
::

::hangnum
35\. {pb:O:0.0595}
::

::gatha1
Yasmā vibhajjavādi
::

::gatha2
Bhaji vibhaji pavibhajī sadhammakkhandhaṃ,
::

::gatha3
Lokuttarañca katavā
::

::gathalast
Bhavānamattaṃ tatopi buddho bhagavā; ()
::

::hangnum
36\.
::

::gatha1
Yasmā bhāvitakāyo
::

::gatha2
Bhāvitasilo sadā subhāvitacitto,
::

::gatha3
Bhāvitapañño sabbhi
::

::gathalast
Subhāvanīyo tatopi buddho bhagavā; ()
::

::hangnum
37\.
::

::gatha1
Bhagavā kavanapatthāni
::

::gatha2
Paṭisallānabbihārasāruppāni,
::

::gatha3
Janavātāpagatāni
::

::gathalast
Vanāni senāsanāni yo pantāni; ()
::

::hangnum
38\. {pb:O:0.0596}
::

::gatha1
Bhudharakandaraleṇaṃ
::

::gatha2
Guruhamūlaṃ pakalāla mabbhokāsaṃ,
::

::gatha3
Sivathikaṃ bhaji yasmā
::

::gathalast
Tiṇasatthāraṃ tatopi buddho bhagavā; ()
::

::hangnum
39\.
::

::gatha1
Catubbidhānaṃ saddhā-
::

::gatha2
Deyyānaṃ cīvarādisambhārānaṃ,
::

::gatha3
Subharo yasmā bhāgī
::

::gathalast
Paramappiccho tatopi buddho bhagavā; ()
::

::hangnum
40\.
::

::gatha1
Attharasassa subhāgī
::

::gatha2
Dhammarasassa ca yato vimuttirasassa,
::

::gatha3
Adhisīlassa’dhicitta-
::

::gathalast
Ssa’dhipaññāyaca tatopi buddho bhagavā; ()
::

::hangnum
41\.
::

::gatha1
Rūpārūpāvacara-
::

::gatha2
Jjhānāna catunna mapakpamaññānampi,
::

::gatha3
Viddhaṃsitīvaraṇo
::

::gathalast
Yasmā bhāgī tatopi buddho bhagavā; ()
::

::hangnum
42\. {pb:O:0.0597}
::

::gatha1
Aṭṭhannañcaṭṭhannaṃ
::

::gatha2
Vimokkhadhammāna mābhibhāyatanānaṃ,
::

::gathalast
Anupubbavihārānaṃ bhāginavannaṃ tatopi buddho bhagavā; ()
::

::hangnum
43\.
::

::gatha1
Dasakasiṇasamāpatti
::

::gatha2
Dasasaññābhāvanāna mapi bhāgīvā,
::

::gatha3
Asubhasamāpatyā’nā-
::

::gathalast
Pānassatiyā tatopi buddho bhagavā; ()
::

::hangnum
44\. {pb:O:0.0598}
::

::gatha1
Sammappadhāna pabhuti-
::

::gatha2
Satipaṭṭhāni’ddhipādadhammānampi,
::

::gatha3
Catudhā suvibhattānaṃ
::

::gathalast
Bhāgī yasmā tatopi buddho bhagavā; ()
::

::hangnum
45\.
::

::gatha1
Pañcannampi balānaṃ
::

::gatha2
Yasmā pañcanna mindriyānaṃ bhāgī,
::

::gatha3
Tasmā dasabaladhārī
::

::gathalast
Jitindriso yo tatopi buddho bhagavā; ()
::

::hangnum
46\.
::

::gatha1
Yasmā bojjhaṅgānaṃ
::

::gatha2
Ariyassa’ṭṭhaṅgikassa maggassāpi,
::

::gatha3
Tathāgatabalānaṃ yo
::

::gathalast
Bhāgi dasannaṃ tatopi buddho bhagavā; ()
::

::hangnum
47\.
::

::gatha1
Catuvesārajjānaṃ
::

::gatha2
Yadi catupaṭisambhidāna maddhabhāgī,
::

::gatha3
Chabuddhadhammānampi
::

::gathalast
Chaḷabhiññānaṃ tatopibuddhobhagavā; ()
::

::hangnum
48\. {pb:O:0.0599}
::

::gatha1
Bhagavā’tye’taṃ nāmaṃ
::

::gatha2
Nakataṃ mātāpitūhi bhātubhaginīhi,
::

::gatha3
Sakamittāmaccehi
::

::gathalast
Na ñātisālohitehivā paññattaṃ; ()
::

::hangnum
49\.
::

::gatha1
Samaṇehi bhusurehi
::

::gatha2
Na devatāhi ca nana yena kenaci racitaṃ,
::

::gatha3
Uṭṭhaṭakibbisamūle
::

::gathalast
Subodhimūle subuddhasambodhīnaṃ; ()
::

::hangnum
50\.
::

::gatha1
Paṭilābhahetu tesaṃ
::

::gatha2
Bhagavantānaṃ anāvaraṇañāṇassa,
::

::gatha3
Pavimokkhantikametaṃ
::

::gathalast
Yadidaṃ bhagavāti sacchikāpaññatti; ()
::

::centre
Athaṭīkāgatanayovuccate.
::

::hangnum
51\. {pb:O:0.0600}
::

::gatha1
Niratisayāsīlādi-
::

::gatha2
Sagguṇabhāgā anaññasāmaññā ye
::

::gatha3
Yassu’palabbhanti tato
::

::gathalast
Bhagavā’tya’bhidhīyate sabuddho bhagavā; ()
::

::hangnum
52\.
::

::gatha1
Tathāhi sīlaṃ samādhi
::

::gatha2
Paññā vimutti vimuttidassanañāṇaṃ,
::

::gatha3
Hiri ottappaṃ saddhaṃ
::

::gathalast
Vīriyaṃ sati sampajañña mete dhammā; ()
::

::hangnum
53\.
::

::gatha1
Sīlavisuddhi ca diṭṭhi-
::

::gatha2
Visuddhi kusalāni tīṇi tammūlāni,
::

::gatha3
Tayo vitakkā sammā
::

::gathalast
Tisso dhātvānavajjasaññā tisso; ()
::

::hangnum
54\. {pb:O:0.0601}
::

::gatha1
Catusatipaṭṭhāni’ddhi-
::

::gatha2
Ppādā sammappadhānadhammā caturo,
::

::gatha3
Paṭisambhidā catasso
::

::gathalast
Caturo maggā phalānikho cattāri; ()
::

::hangnum
55\.
::

::gatha1
Cattāro, riyavaṃsā
::

::gatha2
Yoniparicchedakāni catuñāṇāni,
::

::gatha3
Catuvesārajjāni
::

::gathalast
Padhāniyaṅgāni pañca parimāṇāni; ()
::

::hangnum
56\.
::

::gatha1
Pañcaṅgiko’pi sammā
::

::gatha2
Samādhi pañcindriyāni pañcabalāni,
::

::gatha3
Nissāraṇīyadhātu
::

::gathalast
Pañcavimuttiparipācaniyā dhammā; ()
::

::hangnum
57\. {pb:O:0.0602}
::

::gatha1
Pañca vimuttāyatana-
::

::gatha2
Ñāṇāni chagāravā chabahulavihārā,
::

::gatha3
Chā’nussatiṭhānāni
::

::gathalast
Nissāraṇiyā chadhātu chalabhiññāyo; ()
::

::hangnum
58\. {pb:O:0.0603}
::

::gatha1
Chabbidha’nuttariyāni
::

::gatha2
Jabbidhanibbedhabhāgiyā saññāyo,
::

::gatha3
Chaasādhāraṇañānā-
::

::gathalast
Nya’riyadhanānya’parihāniyā dhammā; ()
::

::hangnum
59\.
::

::gatha1
Sappurisāriyadhammā
::

::gatha2
Bojjhaṅgā satta sattasaññā satta,
::

::gatha3
Khīṇāsavabalakathanā
::

::gathalast
Sattavivadhā dakkhiṇarahānañca kathā; ()
::

::hangnum
60\. {pb:O:0.0604}
::

::gatha1
Aṭṭhannaṃ paññānaṃ
::

::gatha2
Paṭilābha nidānadesanā sammattā;
::

::gatha3
Lokasabhāva’ccagamā
::

::gathalast
Aṭṭha’kkhaṇadesanā ca aṭṭhavimokkhā; ()
::

::hangnum
61\.
::

::gatha1
Vatthunyā’ramhāni
::

::gatha2
Mahāpurisatakkanā’bhibhāyatanutti,
::

::gatha3
Aṭṭhavidhā navu’pāyā
::

::gathalast
Manasikaraṇamūlakā padhānyaṅgāni; ()
::

::hangnum
62\. {pb:O:0.0605}
::

::gatha1
Nava sattāvāsakathā
::

::gatha2
Āghātapaṭivinayā ca nava nānattā,
::

::gatha3
Navā’nupubbavihārā
::

::gathalast
Navasaññā dasavidhā kusalakammapathā; ()
::

::hangnum
63\.
::

::gatha1
Dasa kasiṇāyatanāni
::

::gatha2
Dasa sammattāni nāthakaraṇadhammā,
::

::gatha3
Balāni cā’riyavāsā
::

::gathalast
Mettāye’kādasānisaṃsā dhammā; ()
::

::hangnum
64\. {pb:O:0.0606}
::

::gatha1
Bārasadhammā cakkā-
::

::gatha2
Kārā terasadhutaṅgadhammā ce’pi,
::

::gatha3
Cuddasamattā buddhi
::

::gathalast
Pañcadasavimuttipācanīyā dhammā; ()
::

::hangnum
65\.
::

::gatha1
Ānāpānassatiyo
::

::gatha2
Soḷasa soḷasavidhā’ parantapatīyā,
::

::gatha3
Aṭṭharasa buddhaguṇā
::

::gathalast
Ekūṇavīsati paccavekkhaṇabuddhi; ()
::

::hangnum
66\.
::

::gatha1
Catucattāḷisavidhā
::

::gatha2
Paññāvatthū’dayabbayeñāṇāni,
::

::gatha3
Paññāsa kusaladhammā
::

::gathalast
Sattādhikasattatippabhāvatthūni; ()
::

::hangnum
67\. {pb:O:0.0607}
::

::gatha1
Catuvīsati koṭilakkha-
::

::gatha2
Ppamita samāpattiyañcaravajirañāṇaṃ,
::

::gatha3
Samantapaṭṭhānapacca-
::

::gathalast
Vekkhaṇañāṇāni desanāñāṇāti; ()
::

::hangnum
68\.
::

::gatha1
Sattāna manattānaṃ
::

::gatha2
Vibhagañāṇānicā’sayānusayānaṃ,
::

::gatha3
Vuttavibhāgā santī
::

::gathalast
Guṇabhāgā bhagavato tato bhagavā so; ()
::

::hangnum
69\.
::

::gatha1
Manussattabhāvādike aṭṭhadhamme
::

::gatha2
Samodhānayitvā’hisambodhiyā ye,
::

::gatha3
Samiddhā’dhikārehi sattuttamehi
::

::gathalast
Mahābodhisattehi sampādanīyā; ()
::

::hangnum
70\. {pb:O:0.0608}
::

::gatha1
Adhiṭṭhānadhammādayo pañcu’ḷāra-
::

::gatha2
Pariccāgadhammā catussaṅgahā ca,
::

::gatha3
Cariyattayaṃ pāramīdhammarāsi
::

::gathalast
Bhavattyā’bhisambodhisambhārabhūtā; ()
::

::hangnum
71\.
::

::gatha1
Pabhutyā’bhinīhārato yāvabodhi
::

::gatha2
Asaṅkheyyakappāni cattāri’massa,
::

::gatha3
Salakkhāni te bodhisambhāradhammā
::

::gathalast
Bhavā vuddhipakkhe bhatā sambhatā’ti; ()
::

::hangnum
72\.
::

::gatha1
Bhajīyanti yā puññavantehi loke
::

::gatha2
Payogaṃ samāgamma sampattiyo tā,
::

::gatha3
Bhagānāma vaṭṭabbivaṭṭānugā’ti
::

::gathalast
Pavuccanti tesaṃ ubhinnaṃ bhagānaṃ; ()
::

::hangnum
73\. {pb:O:0.0609}
::

::gatha1
Pure bodhito bodhisatto samāno
::

::gatha2
Bhusaṃ bodhisambhāradhamme vinanto,
::

::gatha3
Patiṭṭhāsi yasmiṃ bhage te vanīti
::

::gathalast
Manussesu devesu ukkaṃsabhute; ()
::

::hangnum
74\.
::

::gatha1
Tathā’naññasāmaññasāhiññajhāna-
::

::gatha2
Ssamāpattibhedaggamaggapphalādī,
::

::gatha3
Bhage bodhimūle vivaṭṭānuge’pi
::

::gathalast
Sayaṃ buddhabhuto samāno vanī’ti; ()
::

::hangnum
75\.
::

::gatha1
Catubbisa ye koṭilakkhappamāṇa-
::

::gatha2
Samāpattibhāgā kamahābhāgadheyyo,
::

::gatha3
Paresaṃ nahitāya?Ttano diṭṭhadhamma-
::

::gathalast
Sukhatthāya te niccakappaṃ vanīti; ()
::

::hangnum
76\. {pb:O:0.0610}
::

::gatha1
Abhiññeyyadhammesu ye bhāvitabba-
::

::gatha2
Pahātabbabhāgā pariññeyyabhāgā,
::

::gatha3
Siyuṃ sacchikātabbabhāgā vanī’ti
::

::gathalast
Jino bhāvanāgocarāsevano te; ()
::

::hangnum
77\.
::

::gatha1
Asādhāraṇe sesasādhāraṇa ye
::

::gatha2
Ime dhammabhāgā’dhisīlādibhedā,
::

::gatha3
Phalaṃ yāvatā bodhaneyyesu satthā
::

::gathalast
Vanī patthayī suppatiṭṭhānukhoti; ()
::

::hangnum
78\. {pb:O:0.0611}
::

::gatha1
Aveccappasantā imassa’tthi deva-
::

::gatha2
Manussā bahū bhattiyuttā tathāhi,
::

::gatha3
Asādhāraṇā’nopamānattañāṇa-
::

::gathalast
Ppabhāvādito sabbasattuttamo so; ()
::

::hangnum
79\.
::

::gatha1
Anatthāpahārādipubbaṅgamāya
::

::gatha2
Hitatthā’bhinipphādane tapparāya,
::

::gatha3
Payogābhisampattiyā bodhaneyya-
::

::gathalast
Pajāyo’pakārāvahāyā’mitāya; ()
::

::hangnum
80\.
::

::gatha1
Viyāmappabhā ketumālākulāya
::

::gatha2
Bhusaṃ lakkhaṇā’sityanubyañjanehi,
::

::gatha3
Vicittāya rūpindirāmandirāya
::

::gathalast
Samiddhattabhāvā’bhisampattiyāpi; ()
::

::hangnum
81\. {pb:O:0.0612}
::

::gatha1
Yathābhuccasīlādidhammubbhavena
::

::gatha2
Uḷārena lokattayabyāpināpi,
::

::gatha3
Samannāgatattā kavisuddhena kitti-
::

::gathalast
Ssarīrena khīrodadhīpaṇḍarena; ()
::

::hangnum
82\.
::

::gatha1
Ṭhitattā visiṭṭhāsu ukkaṃsakoṭiṃ
::

::gatha2
Paviṭṭhāsu santuṭṭhitā’ppicchatāsu,
::

::gatha3
Catunnaṃ visārajjadhammāna maddhā
::

::gathalast
Dasannaṃ balānañca sabbhāvatopi; ()
::

::hangnum
83\.
::

::gatha1
Samantāpasādāvahattā’pirūpa-
::

::gatha2
Ppamāṇadike jīvaloke surānaṃ,
::

::gatha3
Narāna’ñjalīvandanāmānapūjā-
::

::gathalast
Vidhānārahattāpi sambhattiṭhānaṃ; ()
::

::hangnum
84\.
::

::gatha1
Aveccappasādenu’petā’nusiṭṭhi-
::

::gatha2
Paṭiggāhakā yejanā kenacāpi,
::

::gatha3
Manussena devena vā brahmunā vā
::

::gathalast
Asaṃhāriyā bhatti tesaṃ kadāci; ()
::

::hangnum
85\. {pb:O:0.0613}
::

::gatha1
Pariccajja te sāvakā jivitampi
::

::gatha2
Jinaṃ dhammapūjāya pūjenti daḷhaṃ;
::

::gatha3
Tathāhi’ssa paññattasikkhāpadāni
::

::gathalast
Navītikkamante samuddo’va velaṃ; ()
::

::hangnum
86\.
::

::gatha1
Pavuccanti bhāgāti dhammassabhāva-
::

::gatha2
Vibhāgā hi te khandhadhātvādinā’pi,
::

::gatha3
Atītādirūpādibhedehi tepi
::

::gathalast
Anekappabhedā vibhattā bhavantī; ()
::

::hangnum
87\. {pb:O:0.0614}
::

::gatha1
Papañcattayaṃ sabbasaṃyojanāni
::

::gatha2
Jino ganthayogā’savo’gho’padhīca,
::

::gatha3
Samucchijja maggena nibbānadhātvā-
::

::gathalast
Mataṃ so pibanto vamī te ca bhāge; ()
::

::hangnum
88\.
::

::gatha1
Chacakkhādivatthuni jā’rammaṇāni
::

::gatha2
Chacittāni chabbedanā phassachakkaṃ,
::

::gatha3
Chasaññā chataṇhā chasañcetanā cha-
::

::gathalast
Bbitakke vicāre cha bhāge vamīti; ()
::

::hangnum
89\.
::

::gatha1
Yamā’nanda cattañca vantaṃ vimuttaṃ
::

::gatha2
Pahīṇaṃ vinissaṭṭha maṅgīrasassa,
::

::gatha3
Na taṃ jātu paccessatītyā’bha satthā
::

::gathalast
Yathāvuttabhāge vamītvevameva; ()
::

::hangnum
90\. {pb:O:0.0615}
::

::gatha1
Jino kaṇhasukkeca vajjānavajje
::

::gatha2
Nihīnappaṇite adhamme ca dhamme,
::

::gatha3
Asādhāraṇena’ ggamaggā’nanena
::

::gathalast
Apaccāgamaṃ pāpayī uggirīti; ()
::

::hangnum
91\.
::

::gatha1
Paresañca saṃsāranirākaramhā
::

::gatha2
Samullumpanatthāya kullūpamaṃ so,
::

::gatha3
Yathājjhāsayaṃ desayitvāna dhammaṃ
::

::gathalast
Pamāpesi tehā’pi bhāge’ti sabbe; ()
::

::hangnum
92\.
::

::gatha1
Pure pūrayaṃ pāramīdhammajātaṃ
::

::gatha2
Mahābodhisatto samāno bhagābyaṃ,
::

::gatha3
Siriṃ issarattaṃ yasohatthasāraṃ
::

::gathalast
Vamī chaḍḍhanīyaṃ yathākheḷapiṇḍaṃ; ()
::

::hangnum
93\. {pb:O:0.0616}
::

::gatha1
Tathāhi’ssa laddhaṃ pure somanassa-
::

::gatha2
Vhayo temiyo’yogharo hatthipālo,
::

::gatha3
Kumārosamāno’bhinikkhamma gehā
::

::gathalast
Siriṃ devarajjassiriṃ uggiri so, ()
::

::hangnum
94\.
::

::gatha1
Anekāsu jātīsu sampannabhogo
::

::gatha2
Bhāge laddhabhoge’vamevu’ggiritvā,
::

::gatha3
Sakaṃ hatthagaṃ pacchime attabhāve
::

::gathalast
Anomassiriṃ cakkavattissirimpi; ()
::

::hangnum
95\.
::

::gatha1
Catuddīpikaṃ devarajjā’dhipacca-
::

::gatha2
Samānādhipaccaṃ yathābhucca muccaṃ,
::

::gatha3
Yasañcā’pi tatnissayaṃ pañcakāme
::

::gathalast
Alaggo tiṇaggāya’pā maññamāno; ()
::

::hangnum
96\. {pb:O:0.0617}
::

::gatha1
Pahāyā’ bhigantvābhisambodhirajje
::

::gatha2
Patiṭṭhāya saddhammarājā babhuva,
::

::gatha3
Asāre tusāre’va saṃsārasāre
::

::gathalast
Suvuttappakāre bhage so vamīti; ()
::

::hangnum
97\.
::

::gatha1
Pavattanti nakkhattarūpehi bhehi
::

::gatha2
Samaṃ cakkavāḷāvakāsesu yātā,
::

::gatha3
Tikuṭaddi kuṭaddi canda’kka neru-
::

::gathalast
Vimānādisobhā bhagā nāma honti; ()
::

::hangnum
98\.
::

::gatha1
Jino tassamaṅgī janokāsaloke
::

::gatha2
Have chandarāgappahāṇena yena,
::

::gatha3
Mahābodhimaṇḍe nisinnosamāno
::

::gathalast
Vibhūtāvibhūte bhāge te vamīti; ()
::

::hangnum
99\. {pb:O:0.0618}
::

::gatha1
Sobhāgavā’ti bhatavā’ti bhagevanī’ti
::

::gatha2
Bhāgevanī’ti abhipatthayi bhattavā’ti,
::

::gatha3
Bhāgevamī’ti tibhavesu bhagevamī’ti
::

::gathalast
Anvatthato hi bhagavā bhagavā samañño; ()
::

::hangnum
100\.
::

::gatha1
Icceva’massa arahādiguṇappabandha-
::

::gatha2
Pubbācalu’bbhavayasovisarosadhīso,
::

::gatha3
Pajjañca sajjanamanokumudāni’ve’daṃ
::

::gathalast
Cittāni bodhayati kiṃ purisādhamānaṃ; ()
::

Itimedhānandābhidhānena yatinā viracite sakalakavijana hadayānanda dānanidāne jinavaṃsadīpe santikenidāne bhagavā’tināmapaññattiyā abhidheyaparidīpo chabbīsatimo saggo.

::hangnum
1\. {pb:O:0.0620}
::

::gatha1
Ettha’ttahisampattiparahitapaṭipattito
::

::gathalast
Nissīmāpi dvidhā buddhaguṇā saṅgahitā kathaṃ; ()
::

::hangnum
2\.
::

::gatha1
Tāsva’ttahitasampattisaddhammacakkavattino;
::

::gathalast
Pahāṇasampadāñāṇasampadābhedato dvidhā; ()
::

::hangnum
3\.
::

::gatha1
Rūpakāyā’nubhāvāsuṃ tatthe’va’ntogadhā dvidhā,
::

::gathalast
Paratthapaṭipattī’pi payogāsayabhedato; ()
::

::hangnum
4\.
::

::gatha1
Payogo lābhasakkārasilokanirapekkhino,
::

::gathalast
Dukkhū’pasamaṇatthāya nīyyāniko’padesanā; ()
::

::hangnum
5\.
::

::gatha1
Āsayo devadattādipaccāmittajanesupi,
::

::gathalast
Hitajjhāsayatā niccaṃ mettākantāya bhattuno; ()
::

::hangnum
6\. {pb:O:0.0621}
::

::gatha1
Indriyā’paripakkānaṃbodhaneyyāna manvahaṃ,
::

::gathalast
Paññindriyādisampākasamayā’vagamādito; ()
::

::hangnum
7\.
::

::gatha1
Deyyadhammapaṭiggāhappabhutīhā’ nukampiya,
::

::gathalast
Parahitapaṭipatyā’si paresaṃ hitasādhanaṃ; ()
::

::hangnum
8\.
::

::gatha1
Tesaṃ guṇaviseyānaṃ vibhāvanavasenapi,
::

::gathalast
Pāḷiyaṃ arahantyādipadānaṃ gahaṇaṃ kathaṃ; ()
::

::hangnum
9\.
::

::gatha1
Tatthā’rahanti iminā padena paridīpitā,
::

::gathalast
Pahāṇasampadānāma attano hitasampadā, ()
::

::hangnum
10\.
::

::gatha1
Padehi sammāsambuddho lokavidūti attano,
::

::gathalast
Ñāṇasampattisaṅkhātā nahitasampatti dīpitā; ()
::

::hangnum
11\.
::

::gatha1
Vijjācaraṇasampanno’ti’minā dassitā’ttano,
::

::gathalast
Vijjācaraṇappabhuti sabbā’pi hitasampadā; ()
::

::hangnum
12\. {pb:O:0.0622}
::

::gatha1
Sugato’ti’minā vuttā paṭṭhāyapaṇidhānato,
::

::gathalast
Attanohitasampatti paratthapaṭipattica; ()
::

::hangnum
13\.
::

::gatha1
Satthā devamanussānaṃ purisadammasārathī,
::

::gathalast
Paratthapaṭipatye’va padañcayehi dīpitā; ()
::

::hangnum
14\.
::

::gatha1
Padañcayena buddhoti bhagavāti vibhāvitā,
::

::gathalast
Yāva’ttahitasampatti parahitapaṭipatti ca; ()
::

::hangnum
15\.
::

::gatha1
Tidhā buddhaguṇā hetuphakhalasatto’pakārato,
::

::gathalast
Saṃkhittā arahaṃ sammāsambuddho’ti padehica; ()
::

::hangnum
16\.
::

::gatha1
Vijjācaraṇasampanno lokavidū’ti’mehi ca,
::

::gathalast
Catūhi phakhalasampattisaṅkhātā kittitā guṇā; ()
::

::hangnum
17\. {pb:O:0.0623}
::

::gatha1
Purisadammasārathi satthā dvīhipadehi tu,
::

::gathalast
Sattopakārasampattivasena gaditā guṇā; ()
::

::hangnum
18\.
::

::gatha1
Phalasamapattisattopakārasamapattibhedato,
::

::gathalast
Ubho buddhaguṇā buddho’ti’minā paridīpitā; ()
::

::hangnum
19\.
::

::gatha1
Sugato bhagavā dvīhi padehā’diccabandhuno,
::

::gathalast
Vibhāvitā hetu phalasatto’pakārasampadā; ()
::

::hangnum
20\.
::

::gatha1
Thīrasārataro’dāruttuṅga sagguṇamerunā,
::

::gathalast
Girirājā’pi nīcattaṃ jagāma jinarājino; ()
::

::hangnum
21\.
::

::gatha1
Tassā’nupubbagambhīrasampuṇṇaguṇasāgare,
::

::gathalast
Sāgaro’yaṃ paricchinno bindumattaṃ’va khāyati; ()
::

::hangnum
22\.
::

::gatha1
Thāvarā’calapatthiṇṇapatiṭṭhāguṇabhumiyā,
::

::gathalast
Nopeti paṃsupathavī kalabhāgampi satthuno; ()
::

::hangnum
23\. {pb:O:0.0624}
::

::gatha1
Cakkavāḷasahassāni sambādhikaḷitāni’va,
::

::gathalast
Guṇalesānubhāvena dissanteravibandhuno; ()
::

::hangnum
24\.
::

::gatha1
Anantāpariyantena guṇākāyena satthuno,
::

::gatha2
Ākāso’mananto’pi antabhuto’va gamyate; ()
::

::gatha3
Evaṃ buddhaguṇānantāpariyantā acintiyā,
::

::gathalast
Avāciyā’nopameyyā ahoacchariyabbhutā; ()
::

Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāte navannamarahādiguṇānaṃ saṅkhepanayaparidīpo

::centre
Sattavīsatimosaggo.
::

::hangnum
1\. {pb:O:0.0625}
::

::gatha1
Dhutanijjharacāmarānilena
::

::gatha2
Sisire kūṭabhujehi gijjhakūṭe,
::

::gatha3
Haribhudharahāridehadhāri
::

::gathalast
Viharanto karuṇākaro kadāci; ()
::

::hangnum
2\.
::

::gatha1
Vasamāna masesabhikkhusaṅghaṃ
::

::gatha2
Iha rājaggahanāmarājadhānyā,
::

::gatha3
Varamaṇḍalamāla mānayassu
::

::gathalast
Munirānandayanindamiccavoca; ()
::

::hangnum
3\.
::

::gatha1
Yati sampati sannipātayitvā
::

::gatha2
Yatisaṅghaṃ yatirājamabruvī so,
::

::gatha3
Rucirañjalipūjitaṅghikañjo
::

::gathalast
Samayaṃ maññatha yassadāni bhante; ()
::

::hangnum
4\. {pb:O:0.0626}
::

::gatha1
Atha kho sugato tato’higantvā
::

::gatha2
Navasañjhāghanaraṃsivippakiṇṇo,
::

::gatha3
Varamaṇḍalamāḷa motarittha
::

::gathalast
Ravi mandāramivodayā’calamhā; ()
::

::hangnum
5\.
::

::gatha1
Tahi māsanamatthake nisinno
::

::gatha2
Migarājāriva kañcanācalagge,
::

::gatha3
Parisāsu visārado abhāsi
::

::gathalast
Munirājā’parihāniyeca dhamme; ()
::

::hangnum
6\.
::

::gatha1
Abhinkhamiya’mbalaṭṭhikāyaṃ
::

::gatha2
Viharanto bhagavā tato puramhā,
::

::gatha3
Navapallavamaṇḍitambasākhī
::

::gathalast
Riva’nubyañjanacārurūpakāso; ()
::

::hangnum
7\. {pb:O:0.0627}
::

::gatha1
Itisīlapabhāvito samādhi
::

::gatha2
Saphalo cittapabhāvitā ca paññā,
::

::gatha3
Saphalā’ti pavattadhammacakko
::

::gathalast
Atha nālandamupāgamī sasaṅgho; ()
::

::hangnum
8\.
::

::gatha1
Tahi mambavane yathābhirantaṃ
::

::gatha2
Viharantaṃ tamupecca theranāgo,
::

::gatha3
Makahītañjalimañjarika sirena
::

::gathalast
Caraṇacanda mavandi sāriputto; ()
::

::hangnum
9\.
::

::gatha1
Sunisajja asajjamānañāṇaṃ
::

::gatha2
Bhagavantaṃ pacuraṃ abhitthavanto,
::

::gatha3
Nadi sihanibho abhītavācaṃ
::

::gathalast
Bhagavā ca’bbhanumodi bhāsitaṃ taṃ; ()
::

::hangnum
10\.
::

::gatha1
Kathayaṃ adhisīlacattapaññā-
::

::gatha2
Paṭisaññuttakathaṃ tahiṃ vasitvā,
::

::gatha3
Yatisaṅghapurakkhato tato so
::

::gathalast
Agamā pāṭaligāmamuggadhīmā; ()
::

::hangnum
11\. {pb:O:0.0628}
::

::gatha1
Muni pāṭaligāmupāsakānaṃ
::

::gatha2
Anukampāya sumāpite nivāse,
::

::gatha3
Nivasaṃ savaṇañjalīhi peyyaṃ
::

::gathalast
Vadhuraṃ dhammasudhārasaṃ adāsi; ()
::

::hangnum
12\.
::

::gatha1
Acirāpagatesu’pāsakesu
::

::gatha2
Bhagavā pāṭaligāmikesu tesu,
::

::gatha3
Janasuññaniketanaṃ anañño
::

::gathalast
Pavisitvāna akāsi sīhaseyyaṃ; ()
::

::hangnum
13\.
::

::gatha1
Magadhādhipatissa bhupatissa
::

::gatha2
Nagaraṃ tatra sunidhavassakārā,
::

::gatha3
Sacivā tidasehi mantayitvā
::

::gathalast
Viya tasmiṃsamaye sumāpayanti; ()
::

::hangnum
14\. {pb:O:0.0629}
::

::gatha1
Abhipassiya dibbacakkhunā taṃ
::

::gatha2
Bhagavā’nanda mavoca hessate’daṃ,
::

::gatha3
Ariyā’yatanaṃ vaṇippatho’ti
::

::gathalast
Nagaraṃ pāṭaliputtanāma maggaṃ; ()
::

::hangnum
15\.
::

::gatha1
Mithubhedavasena aggitovā
::

::gatha2
Dakato pāṭaliputtasaññino kho,
::

::gatha3
Nagarassa kadāci antarāyā
::

::gathalast
Muni vedehamuniṃ tayo’tya’voca; ()
::

::hangnum
16\.
::

::gatha1
Tadahe’vupasaṅkamiṃsu yena
::

::gatha2
Bhagavā tena sunīdhavassakārā,
::

::gatha3
Jinapādakirīṭaphuṭṭhasīsā
::

::gathalast
Abhisitte’va khaṇaṃ lasiṃsu’ ho te; ()
::

::hangnum
17\.
::

::gatha1
Thirasāraguṇena dhammarañño
::

::gatha2
Dhanudaṇḍeva ṭhitā nataṅakgayaṭṭhi,
::

::gatha3
Tadubho savivā nimantayiṃsu
::

::gathalast
Sugataṃ ajjatanāya bhojanena; ()
::

::hangnum
18\. {pb:O:0.0630}
::

::gatha1
Adhivāsana massa te vidatvā
::

::gatha2
Paṭiyattehi paṇītabhojanehi,
::

::gatha3
Bhagavanta matappayuṃ sasaṅgaṃ
::

::gathalast
Kamalāvāsanivāsagaṃ sahatthā; ()
::

::hangnum
19\.
::

::gatha1
Bhagavā’tha sunīdhavassakāre
::

::gatha2
Paribhutto apanītapattapāṇī,
::

::gatha3
Anumodi nipīya dhammapānaṃ
::

::gathalast
Pacuraṃ pītiphuṭantarā’bhavuṃ te; ()
::

::hangnum
20\.
::

::gatha1
Anuyantajanehi dhammarañño
::

::gatha2
Vajato bhikkhupūrakkhatassa tamhā,
::

::gatha3
Puthuloratalena yaṃ visālaṃ
::

::gathalast
Nagaradvāra manantaribabhuva; ()
::

::hangnum
21\. {pb:O:0.0631}
::

::gatha1
Iti gotamabuddhapādaphuṭṭhaṃ
::

::gatha2
Tadidaṃ dvāra mahosī gotamākhyaṃ,
::

::gatha3
Tahi motari yattha kākakapeyyā
::

::gathalast
Muni gaṅgākhyasavanti tuṅgavīci; ()
::

::hangnum
22\.
::

::gatha1
Bahaḷā’nilabhaṅgavīcimālā-
::

::gatha2
Lulitāyā’ti gabhīraninnagāya,
::

::gatha3
Ya manaṅgapabhaṅguro tarittha
::

::gathalast
Tayidaṃ gotamatitthanāma māsi; ()
::

::hangnum
23\.
::

::gatha1
Sugato paratīrago’ghatiṇṇo
::

::gatha2
Janataṃ passiya sāvakehi saddhiṃ,
::

::gatha3
Taraṇattha mulumpakullanāvā
::

::gathalast
Pariyesanta mudānagātha māha; ()
::

::hangnum
24\. {pb:O:0.0632}
::

::gatha1
Narasārathi yena bhumikantā-
::

::gatha2
Makuṭākārakuṭīhi nāvakāso,
::

::gatha3
Upasaṅkami tena koṭigāmo
::

::gathalast
Uditambhoru hu’pāhanappitaṅghī; ()
::

::hangnum
25\.
::

::gatha1
Ahamasmi pabuddhasaccadhammo
::

::gatha2
Punaruppatti nacatthi me’ti vatvā;
::

::gatha3
Tahi movadi vāsago tisikkhā-
::

::gathalast
Paṭisaṃyuttakathāya bhikkhusaṅghaṃ; ()
::

::hangnum
26\.
::

::gatha1
Muni nātikanāmagāmayāto
::

::gatha2
Kathitānandayatindapuṭṭhapañho,
::

::gatha3
Paridīpayi dhammadappaṇākhyaṃ
::

::gathalast
Pariyāyaṃ gatipaccavekkhaṇāya; ()
::

::hangnum
27\. {pb:O:0.0633}
::

::gatha1
Arahādiguṇakaroka mahesi
::

::gatha2
Viharaṃ tatrapi giñjakānivāse,
::

::gatha3
Piṭakattayasaṅgahaṃ vasinaṃ
::

::gathalast
Adhisīlādikathaṃ kathesi bhīyyo; ()
::

::hangnum
28\.
::

::gatha1
Sugato pagato sabhikkhusaṅgho
::

::gatha2
Atha vesālipuriṃ purīnamaggaṃ,
::

::gatha3
Tahi mambavane vasaṃ vasinaṃ
::

::gathalast
Satipaññāparamaṃ abhāsi dhammaṃ; ()
::

::hangnum
29\.
::

::gatha1
Jinagandhagajo mama’mbapāli-
::

::gatha2
Gaṇikā ambavane’ni’dāni sutvā,
::

::gatha3
Abhiruyha payāsi bhaddayānaṃ
::

::gathalast
Kucabhārātisamiddhabhattibhārā; ()
::

::hangnum
30\.
::

::gatha1
Gaṇikā’tha katañjalinisinnā
::

::gatha2
Ghanapīnatthanabhārarumbhīteva,
::

::gatha3
Karavikavirāvamañjughoso
::

::gathalast
Madhuraṃ dhamma mabhāsi tāya satthā; ()
::

::hangnum
31\. {pb:O:0.0634}
::

::gatha1
Katabhattanimantanā pasādaṃ
::

::gatha2
Rasanādāmasarehi vāharanti,
::

::gatha3
Pavidhāya padakkhiṇaṃ munindaṃ
::

::gathalast
Agamā haṃsavadhuva mandiraṃ sā; ()
::

::hangnum
32\.
::

::gatha1
Ahatāhatanīlapītaratta-
::

::gatha2
Sitamañjiṭṭhavirāgasāṭakehi,
::

::gatha3
Sunivatthasupārutā’bhirūḷhā
::

::gathalast
Suraputtāriva bhaddabhaddayānaṃ; ()
::

::hangnum
33\.
::

::gatha1
Atha licchavirājarājaputtā
::

::gatha2
Upasaṅkamma paṇamma dhammarañño,
::

::gatha3
Nakharaṃsipabandhasindhutīre
::

::gathalast
Samayuṃ maggaparissamaṃ nisinnā; ()
::

::hangnum
34\. {pb:O:0.0635}
::

::gatha1
Vilasiṃsu kiriṭabhiṅgamālā-
::

::gatha2
Viraḷā licchavikañjakosarāsi,
::

::gatha3
Ravibandhavadhammabhākarena
::

::gathalast
Phuṭitā’dhaṭṭhitasilagandhasāli; ()
::

::hangnum
35\.
::

::gatha1
Saphalīkatadullabhantabhāvā
::

::gatha2
Viphalībhutanimantānā janā te,
::

::gatha3
Virajaṅghirajopisaṅgamoḷī
::

::gathalast
Pura mārūḷharathā tato payāsuṃ; ()
::

::hangnum
36\.
::

::gatha1
Janalocanatoraṇākarāḷaṃ
::

::gatha2
Avatiṇṇo vimalañjasaṃ sasaṅgho,
::

::gatha3
Gaṇikāya gharaṃ mahesi pāto
::

::gathalast
Caraṇakkantathalambujo jagāma; ()
::

::hangnum
37\. {pb:O:0.0636}
::

::gatha1
Katabhojanasaṅgabhāvasāne
::

::gatha2
Gaṇikā pañjalikā nisajja dhammaṃ,
::

::gatha3
Sunisamma sasāvakassa’dāsi
::

::gathalast
Sugatassa’mbavanaṃ samiddhasaddhā; ()
::

::hangnum
38\.
::

::gatha1
Muni rambavanaṃ paṭiggahetvā
::

::gatha2
Viharitvātahimeta deva dhammaṃ,
::

::gatha3
Kathayaṃ adhisīlacittapaññā-
::

::gathalast
Paramaṃ beḷuvagāmakaṃ jagāma; ()
::

::hangnum
39\.
::

::gatha1
Ahamettha vasāmi bhikkhave’ko
::

::gatha2
Samaṇhe’ttasahāyakehi tumhe,
::

::gatha3
Upagacchatha vassa massamesu
::

::gathalast
Muni vesālisamanatatotya’bhāsi; ()
::

::hangnum
40\. {pb:O:0.0637}
::

::gatha1
Jitamārabalasasa beḷuvasmiṃ
::

::gatha2
Atha vassupagatassa ghorarogo,
::

::gatha3
Udapādi ca māraṇantikā’suṃ
::

::gathalast
Kaṭukā kāyikavedanā’tibāḷhā; ()
::

::hangnum
41\.
::

::gatha1
Adhivāsanakhantipārago so
::

::gatha2
Sukhadukkhesu tulāsamo tadāni,
::

::gatha3
Bhagavā avihaññamānarūpo
::

::gathalast
Adhivāsesi sato ca sampajāno; ()
::

::hangnum
42\.
::

::gatha1
Anapekkhiya tāva bhikkhusaṅghaṃ
::

::gatha2
Idhu’paṭṭhākanivedanaṃ akatvā,
::

::gatha3
Analanti mamā’nupādisesa-
::

::gathalast
Parinibbānapadaṃ sace labheyyaṃ; ()
::

::hangnum
43\. {pb:O:0.0638}
::

::gatha1
Vīriyena paṭippaṇāmayitvā
::

::gatha2
Balavā’bādha malabbhayāpanīyaṃ,
::

::gatha3
Paṭisaṅkharaṇārahaṃ visesaṃ
::

::gathalast
Samadhiṭṭhāya sajīvitindriyassa; ()
::

::hangnum
44\.
::

::gatha1
Bhagavā’tha samādhi mappayitvā
::

::gatha2
Paṭipassambhiya dukkhavedanaṃ so,
::

::gatha3
Pavihāsi mahāvipassanāya
::

::gathalast
Nahi vikkhamhita vedanā punāsuṃ; ()
::

::hangnum
45\.
::

::gatha1
Ravibandhu vihārato’higantvā
::

::gatha2
Bahichāyāeraṇaṅgaṇappadese,
::

::gatha3
Sunisajji susajajitā sanamhi
::

::gathalast
Pariyuṭṭhāya lahuṃ gilānabhāvā; ()
::

::hangnum
46\.
::

::gatha1
Jitajātijarārujo nisīdi
::

::gatha2
Yahimānandatapodhano’ pagamma,
::

::gatha3
Tahi mañjaliko mayā sudiṭṭhaṃ
::

::gathalast
Khamanīyaṃ tava sāta miccavoca; ()
::

::hangnum
47\. {pb:O:0.0639}
::

::gatha1
Tava bāḷhagilānatāya bhante
::

::gatha2
Mama patthaṅghano viya’ttabhāvo,
::

::gatha3
Sakalāpi disā’nupaṭṭhahanti
::

::gathalast
Napi dhammā paṭibhanti manti vatvā; ()
::

::hangnum
48\.
::

::gatha1
Apicā’si mame’sa sāvakānaṃ
::

::gatha2
Hadayassā’salavo nakiñcivatvā,
::

::gatha3
Bhagavā napanā’nupādisesa-
::

::gathalast
Parinibbāna padaṃ bhaje’ti bhante; ()
::

::hangnum
49\.
::

::gatha1
Yamanantarabāhiraṃ karitvā
::

::gatha2
Nanu cā’nandapakāsito hi dhammo,
::

::gatha3
Gurumuṭṭhi tathāgatesu natthi
::

::gathalast
Vada kiṃ patthayate mame’sa saṅgho; ()
::

::hangnum
50\. {pb:O:0.0640}
::

::gatha1
Adhunā’ha masīti vassikosmi
::

::gatha2
Parijiṇṇosmi tathāgatassa kāyo,
::

::gatha3
Sakaṭaṃviya jajjaraṃ jarāya
::

::gathalast
Bhiduro vattati vekhamissakena; ()
::

::hangnum
51\.
::

::gatha1
Sanimittakavedanānirodhā
::

::gatha2
Upasampajja vimuttijaṃ samādhiṃ,
::

::gatha3
Vihareyya yadā tadāttabhāvo
::

::gathalast
Vayadhammopi atīvaphāsuhoti; ()
::

::hangnum
52\.
::

::gatha1
Adhunāga miva’ttadhammadīpā
::

::gatha2
Bhavathā’naññaparāyaṇāttha tumhe,
::

::gatha3
Bhagavāvadi te’va sattamā’ti
::

::gathalast
Samaṇā bhāvitakāya cittapaññā; ()
::

::hangnum
53\. {pb:O:0.0641}
::

::gatha1
Punarāgami tattha vutthavasso
::

::gatha2
Bhagavā jetavanaṃ mahāvihāraṃ,
::

::gatha3
Upagamma tadāni dhammasenā-
::

::gathalast
Pati satthāra mavandi sāriputto; ()
::

::hangnum
54\.
::

::gatha1
Vividhiddhivikubbaṇaṃ vidhāya
::

::gatha2
Yatināgo muninā katāvakāso,
::

::gatha3
Tava pacchimadassananti vatvā
::

::gathalast
Nivuto pañcasatehi satthukappo; ()
::

::hangnum
55\.
::

::gatha1
Abhinamma padakkhiṇaṃ karitvā
::

::gatha2
Bhagavantaṃ samupecca mātugehaṃ,
::

::gatha3
Janito’varake nipajjaka mañce
::

::gathalast
Parinibbāyi tadā’si bhūmicālo; ()
::

::hangnum
56\. {pb:O:0.0642}
::

::gatha1
Atha kolitanāmatheranāgo
::

::gatha2
Parinibbāyi tathā katāvakāso,
::

::gatha3
Puna dhātusarīra mappayitvā
::

::gathalast
Munikārāpayi cetiyāni tesaṃ; ()
::

::hangnum
57\.
::

::gatha1
Janalocanapīyamānarūpo
::

::gatha2
Muni vesālipuraṃ kamena patvā,
::

::gatha3
Sunivatthasupāruto kulesu
::

::gathalast
Cari piṇḍāya karī’va sericārī; ()
::

::hangnum
58\.
::

::gatha1
Bhagavā paribhuttapātarāso
::

::gatha2
Bhavatā’nandadivāvihārakāmo,
::

::gatha3
Atha gaṇha nisīdananti vatvā
::

::gathalast
Gami cāpālasamaññacetiyaṃhi; ()
::

::hangnum
59\. {pb:O:0.0643}
::

::gatha1
Atha kho bhagavā nisidi yena
::

::gatha2
Tadupaṭṭhākavaro’pagamma tena,
::

::gatha3
Katapañjaliko nisidi vatvā
::

::gathalast
Ramaṇīyaṃti udenacetiyampi; ()
::

::hangnum
60\.
::

::gatha1
Sugatassa panī’ddhipādadhammā
::

::gatha2
Caturo bhikkhu subhāvitā suciṇṇā,
::

::gatha3
Bahulīkaḷitā’ti cāha bhīyyo
::

::gathalast
Muni tiṭṭheyya sace khameyya kappaṃ; ()
::

::hangnum
61\.
::

::gatha1
Karuṇāparibhāvitāsayena
::

::gatha2
Jitamārena tivāra mattamevaṃ,
::

::gatha3
Ujukaṃ muninā karīyamāne
::

::gathalast
Vipulobhāsanimittajappanamhi; ()
::

::hangnum
62\.
::

::gatha1
Pariyuṭṭhitamānaso riva’ñño
::

::gatha2
Kharamārena pamuṭṭhamānaso so,
::

::gatha3
Na ca taṃ paṭivijjhi neva yāci
::

::gathalast
Bhagavā tiṭṭhatu yāvatā’yukappaṃ; ()
::

::hangnum
63\. {pb:O:0.0644}
::

::gatha1
Vaja kaṅkhasi yassadānikālaṃ
::

::gatha2
Pahitā’nandatapodhano’tivatvā,
::

::gatha3
Vasavattivasikato muhuttaṃ
::

::gathalast
Avidūramhi nisīdi rukkhamūle; ()
::

::hangnum
64\.
::

::gatha1
Upagañchiya bodhaneyya bandhu
::

::gatha2
Bhagavā yena pamatta bandhu tena,
::

::gatha3
Bhujagoriva bhuttanaṅgalena
::

::gathalast
Abhimānena anonataṅgayaṭṭhi; ()
::

::hangnum
65\.
::

::gatha1
Ajapālasamaññino kadāci
::

::gatha2
Uruvelāya vaṭaddumassa mūle,
::

::gatha3
Katakicca? Tayā katā paṭiññā
::

::gathalast
Likhitā vattati cittapotthake me; ()
::

::hangnum
66\. {pb:O:0.0645}
::

::gatha1
Samaṇā tava sāsanā’va tiṇṇā
::

::gatha2
Adhunā dhammadharā’nudhammacārī,
::

::gatha3
Paṭipattiratā bahussutā ca
::

::gathalast
Suviyattā suvisāradā vinītā; ()
::

::hangnum
67\.
::

::gatha1
Paṭisiddhaparappavādivādā
::

::gatha2
Sahadhammena sapāṭihāriyaṃ te,
::

::gatha3
Kathayanti kathāpayanti dhammaṃ
::

::gathalast
Parinibbātu tato bhavantya voca, ()
::

::hangnum
68\.
::

::gatha1
Pariniṭṭhitasabbabuddhakicco
::

::gatha2
Munirevaṃ samudirite tivāraṃ,
::

::gatha3
Analanti nirālayo bhavesu
::

::gathalast
Tadū’(pacchandasikaṃ) nisedhanāya; ()
::

::hangnum
69\. {pb:O:0.0646}
::

::gatha1
Appossukko samāno viharatu kalimā ho timāsaccayena
::

::gatha2
Saccālokappakāso durita tamahido pañcatāḷisavassaṃ;
::

::gatha3
Sammā khīṇassineho tibhuvanabhavane dhammarājappadīpo
::

::gathalast
Nibbāyissatya’bhāsi tadahani vijahañcā’yu saṅkhāravegaṃ ()
::

::hangnum
70\.
::

::gatha1
Cāpāle cetiye’vaṃ vijahati satiyā sampajaññenavāyu-
::

::gatha2
Saṅkāre bhūmicālo bhavi paṭupaṭahārāva gambhiraghoso,
::

::gatha3
Gajjiṃsu vijjurājibhujasatapahaṭā sukkhajimūtabheri
::

::gathalast
Loko sokandhakāre paripati janito bhiṃsano lomahaṃso; ()
::

Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santike nidāne bhagavato āyusaṅkhārossajjana pavatti paridīpo aṭṭhavīsatimo saggo.

::hangnum
1\. {pb:O:0.0648}
::

::gatha1
Yenā’nando vasati bhagavā tena gantvā nisinno
::

::gatha2
Pādambhoje sumahiya suhebaddhamuddhāñjalihi,
::

::gatha3
Bhante sukkhāsati ca elitā hiṃsano lomahaṃso
::

::gathalast
Jāto kasmā vasumativadhū sampavedhītya’pucchi; ()
::

::hangnum
2\.
::

::gatha1
Heṭṭhā’kāse balavapavane vāyamāne kadāci
::

::gatha2
Vātaṭṭhā yā salilapathavī taṭṭhitā paṃsubhumi,
::

::gatha3
Saṅkampante yatharivatari lola kallolamāli-
::

::gathalast
Majjhotiṇṇā pathavicalanaṭṭhāna mānanda ce’taṃ; ()
::

::hangnum
3\.
::

::gatha1
Appekacce samaṇa samaṇabrāhmaṇā appamāṇā
::

::gatha2
Āposaññā sukhumapathavi bhāvitā santi yesaṃ,
::

::gatha3
Pattābhiññā paricitavasī te samāpattilābhī
::

::gathalast
Kampentīmaṃ tadapi bhavate bhūmicālassa ṭhānaṃ; ()
::

::hangnum
4\. {pb:O:0.0649}
::

::gatha1
Gabbhokkanto bhacati ca yadā sampajāno satova
::

::gatha2
Gabbhasmā nikkhamati carime attabhāve tadāpi,
::

::gatha3
Sambodhiṃ vā purisanisaho bujjhate kampate’yā
::

::gathalast
Ete dhammā samaṇa mahato bhumicālassa hetu; ()
::

::hangnum
5\.
::

::gatha1
Buddho hutvā bhuvananayano dhammacakkaṃ pajānaṃ
::

::gatha2
Saṃvattetī vijahati yadā cā’yusaṅkhāravegaṃ,
::

::gatha3
Kampatye’sāpathavi phusate khandhanibbānadhātuṃ
::

::gathalast
Ānande’te mahatipathavikampanatthāya hetu; ()
::

::hangnum
6\. {pb:O:0.0650}
::

::gatha1
Tabyāsenabbigatahadayā’nandamānandatheraṃ
::

::gatha2
Assāsetvā uparupari so desanaṃ vaḍḍhayitvā,
::

::gatha3
Ānandā’haṃ karahacivasiṃ yassa nerañjarāya
::

::gathalast
Najjā tire jitajalamucassā’japālassa mūle; ()
::

::hangnum
7\.
::

::gatha1
Tatrā’gantvā phusatu bhagavā khandha nibbānadhātuṃ
::

::gatha2
Issāmāyāmalinahadayo pāpimā iccavoca,
::

::gatha3
Laddhokāso punarapi kamamaṃ evamevā’bhiyāci
::

::gathalast
Ajjā’sīnaṃ paramarucire pya’tra cāpālacetye; ()
::

::hangnum
8\.
::

::gatha1
Apposasukekā tvamiha kalimā hohi māsehi tīhi
::

::gatha2
Khandhānaṃ nibbuti bhagavato hessatī’ccetamatthaṃ,
::

::gatha3
Ārocentena hi kasatimatā samapajaññena bhikkhu
::

::gathalast
Ossaṭṭho me jitanamucinā cā’yusaṅkhāradhammo; ()
::

::hangnum
9\. {pb:O:0.0651}
::

::gatha1
Evaṃ vutte caraṇakamalacanda mānandathero
::

::gatha2
Natvā bhante bahujanahitatthāya tiṭṭhā’yukappaṃ,
::

::gatha3
Vatatikkhattuṃ paramakaruṇācodito yācidāni
::

::gathalast
Nā’yaṃ kālo bhavati sugataṃ yāvanāyi’cca’voca; ()
::

::hangnum
10\.
::

::gatha1
Sambodhiṃ tvaṃ yadi bhagavato saddahanto’si kasmā
::

::gatha2
Nippīḷesī dasabala manullaṅghanīyā’bhilāpaṃ,
::

::gatha3
Tasmiṃ tasmiṃ sati bhagavatā ka yamāne nimitte
::

::gatha3
Tumheve’taṃ viya kalimatā dukkatañcā’paraddhaṃ; ()
::

::hangnum
11\.
::

::gatha1
Yāceyyāsi yadi dasabalaṃ ce paṭikkhippa vācā
::

::gatha2
Satthā’datte tava tatiyakaṃ vippayogo piyehi,
::

::gatha3
Naṇvā’kkhāto samaṇa paṭigacceva me saṅkhataṃ yaṃ
::

::gathalast
Jātaṃ bhūtaṃ avipariṇataṃ taṃ kuto’ pe’ttha labbhā; ()
::

::hangnum
12\. {pb:O:0.0652}
::

::gatha1
Ekaṃsenā’vitathavacasā saccasandhena cāyu-
::

::gatha2
Saṅkhāro’ hīyati bhagavatā vyākatā’nanda bhikkhu,
::

::gatha3
Yāsā vācā yathariva chiyāmuttakhāṇo tathā taṃ
::

::gathalast
Paccāgacche napunavacanaṃ jīvitārakkhahetu; ()
::

::hangnum
13\.
::

::gatha1
Evaṃ vatvā sapadi sugato gandhanāgindagāmī
::

::gatha2
Yenāraññaṃ vipulamalakāsāravesāliyaṃ so,
::

::gatha3
Kūṭāgāraṃ tadavasariyā’nandatherena saddhiṃ
::

::gathalast
Iccābhāsī samaṇaparisaṃ sannipātehi sīghaṃ; ()
::

::hangnum
14\. {pb:O:0.0653}
::

::gatha1
Evaṃ bhante lapitavacano sokasallena viddho
::

::gatha2
Sohā’yasmā vasigaṇa mupaṭṭhānasāḷāya māsuṃ,
::

::gatha3
Rāsikatvā mahitacaraṇo’pāhano tassa kālaṃ
::

::gathalast
Ārocesi gamiya bhagavā pīṭhikāyaṃ nisajja; ()
::

::hangnum
15\.
::

::gatha1
Āmantetvā samaṇaparisaṃ bodhipakakkhe bhavā me
::

::gatha2
Yete dhammā sayamadhigatā desitā sādhukaṃ vo,
::

::gatha3
Uggaṇhitvā yathariva siyā sāsanañcaddhanīyaṃ
::

::gathalast
Bhāvetabbā suparihariyā sevitabbā’ti vatvā; ()
::

::hangnum
16\.
::

::gatha1
Nibbāyissatya’vaca bhagavā accayenā’cirena
::

::gatha2
Temāsānaṃ bhuvanabhavanu’jjotapajjotarūpo;
::

::gatha3
Tumhe sampādayatha samaṇā appamādena sabbe
::

::gathalast
Saṅkhārā yaṃ samudayamayā lakkhaṇabbhāhatā’ti; ()
::

::hangnum
17\. {pb:O:0.0654}
::

::gatha1
Pubbaṇhe so karakisalayā’dhāna’viṭṭhānapatto
::

::gatha2
Patto satthā pacuracaraṇo cīvaracchannaganto,
::

::gatha3
Gattobhāsāruṇitaparikhāvīthipākāracakkaṃ
::

::gathalast
Cakkaṅkeha’ṅkitapadatalassālivesālināmaṃ; () (Yamakabandhanaṃ)
::

::hangnum
18\.
::

::gatha1
Āhiṇḍitvā tahi manugharaṃ piṇḍa manvesamāno
::

::gatha2
Pacchābhattaṃ bhuvananayano locanindīvarehi,
::

::gatha3
Taṃ vesāliṃ dviradagatimā’nanda nāgāpalokaṃ
::

::gathalast
Oloketvā ida mavaca me pacchimaṃ dassana’nti; ()
::

::hangnum
19\. {pb:O:0.0655}
::

::gatha1
Tambhāṭhānā nayanasubhagaṃ sevito sāvakehi
::

::gatha2
Bhaṇḍaggāmāṭavi mavasaṭo diṭṭhivādībhasīho,
::

::gatha3
Nicchāretvā sarasamadhuraṃ dhammagambhīraghosaṃ
::

::gathalast
Taṇhākhīṇā mamapunabhavo bhikkhave natthya’bhāsi; ()
::

::hangnum
20\.
::

::gatha1
Tisso sikkhā pariharatha vo sādhukaṃ bhikkhave’ti
::

::gatha2
Evaṃ vatvā matibhagavatibhattubhūto sayambhu,
::

::gatha3
Tamhāgāmā punarupagamī hatthigāma’mbagāmaṃ
::

::gathalast
Jambuggāmaṃ vamitagamano hatthivikkantigantā; ()
::

::hangnum
21\. {pb:O:0.0656}
::

::gatha1
Patvā bhogāyatana manaso bhoganāmaṃ subhikkhaṃ
::

::gatha2
Nibbhogo so nagaramaparaṃ bhāratibhatturūpo,
::

::gatha3
Cittābhogaṃ kurutha samaṇā sādhukaṃtaṃ suṇātha
::

::gathalast
Desissāmī’tya’vadi caturo vo uḷārāpadese; ()
::

::hangnum
22\.
::

::gatha1
Eso dhammo bhavati vinayo sāsanaṃ satthu cedaṃ
::

::gatha2
Abbhaññātaṃ vata bhagavato sammukhā me sutanti,
::

::gatha3
Sakkhīkatvā yadi vadati maṃ bhikkhave koci bhikkhu
::

::gathalast
Nādatabbaṃ tadadhivacanaṃ nappaṭikkositabbaṃ; ()
::

::hangnum
23\.
::

::gatha1
Pakkhittānaṃ mama tipiṭake tappadabyañjanānaṃ
::

::gatha2
Yaṃyaṃṭhānaṃ avatarati saṃdissate niddhamettha,
::

::gatha3
Gantabbaṃ vo sugahitamidaṃ bhāsitaṃ bhikkhunoti
::



::gathalast
Chaḍḍetabbaṃ kavacanamitaraṃ duggahītanti no ce;()
::

::hangnum
24\. {pb:O:0.0657}
::

::gatha1
Āvāse yo viharati mahābhikkhusaṅgo amutra
::

::gatha2
Therā bhikkhū tipiṭakadharā theravaṃsaddhajā ye,
::

::gatha3
Yvābhiññāto paṭibalataro bhikkhu vā sammukhā me
::

::gathalast
Tesaṃ tesaṃ idamavagataṃ suggahītatti vutte; ()
::

::hangnum
25\.
::

::gatha1
Otāretvā tadapi vinaye satthu suttābhidhamme
::

::gatha2
Saṃsandantaṃ yadipana paṭiggaṇhitabbaṃkata na noce,
::

::gatha3
Cattāro me itivibhajite nippadesāpadese
::

::gathalast
Dhāreyyātha’bruvi muni ranādhānagāhī sadā vo; ()
::

::hangnum
26\. {pb:O:0.0658}
::

::gatha1
Patvā pāvāpuravara matho’ropitakkhandhabhāro
::

::gatha2
Ambāraññe viharati mamaṃ dhammarājāti sutvā,
::

::gatha3
Tibbacchando javanamatino dassanassādanamhi
::

::gathalast
Cundo gantvā caraṇakamalaṃ vandi kammāraputto; ()
::

::hangnum
27\.
::

::gatha1
Sammādhammassavaṇapasuto ekamantaṃ nisinno
::

::gatha2
Sotāpanno paṭhamadivase dassanenevasatthu,
::

::gatha3
Buddhaṃ paññābhagavatipatiṃ svatanāyā’bhiyācaṃ
::

::gathalast
Cando pubbācalamiva gharaṃ pāvisi cundanāmo; ()
::

::hangnum
28\.
::

::gatha1
Sampādetvāgahapati bahuṃ tāyaratyā’vasāne
::

::gatha2
Khajjaṃ bhojjaṃ sumadhutaraṃ sūkaraṃ maddavampi,
::

::gatha3
Pakkhittojaṃ pacuravibhavo ñāpayī dhammarañño
::

::gathalast
Kālo bhante’tarahi bhagavā niṭṭhitaṃ bhojananti; ()
::

::hangnum
29\. {pb:O:0.0659}
::

::gatha1
Sālakkhandhāyatabhujayugo muggavaṇṇaṃ gahetvā
::

::gatha2
Pattaṃ pattatthavikapihitaṃ pakkanigrodhavaṇṇaṃ,
::

::gatha3
Acchādetvā parivutavasi cīvaraṃ paṃsukūlaṃ
::

::gathalast
Pāsādabbhantara mabhiruhī tassa sovaṇṇavaṇṇo; ()
::

::hangnum
30\.
::

::gatha1
Bālādiccori’va dasabalo tāva pubbācalagge
::

::gatha2
Paññattasmiṃ ratanakhavite bhaddapīṭhe nisajja,
::

::gatha3
Āmantetvā jitadhanapatiṃ cundamādiccabandhu
::

::gathalast
Satthāraṃ tvaṃ parivisiminā maddavenātya’bhāsi; ()
::

::hangnum
31\. {pb:O:0.0660}
::

::gatha1
Santappetvā sugatapamukhaṃ bhikkhusaṅghaṃ sahatthā
::

::gatha2
Maṃsaṃ sobbhe nikhaṇiya tato satthubhuttāvasesaṃ,
::

::gatha3
Bhatyā dhammassavaṇanirataṃ bodhayitvāpayāsi
::

::gathalast
Pūro paṅkeruhamiva jino cundakammāraputtaṃ; ()
::

::hangnum
32\.
::

::gatha1
Bāḷhābādho balavakaṭukā vedanā tassa bhattaṃ
::

::gatha2
Bhuttāvissā’bhavi bhagavato rattapakkhandikā’si,
::

::gatha3
Vikkhambhetvā tamapi satimā sampajāno’vidūre
::

::gathalast
Maggotiṇṇo muni rupagamīrukkhamūlaṃ kilanto; ()
::

::hangnum
33\.
::

::gatha1
Paññāpetvā catuguṇamupaṭṭhākathero adāsi
::

::gatha2
Yaṃ saṅghāṭiṃ narahari tahiṃ vissamatto nisajja,
::

::gatha3
Gantvā’nandā’hara sarabhasaṃ tvaṃ pipāsāturassa
::

::gathalast
Pānīyyaṃ me nikhiladarathā nibbutassetya’bhāsī; ()
::

::hangnum
34\. {pb:O:0.0661}
::

::gatha1
Yasmā bhatte sakaṭasatasañcārasambhinnamaggā
::

::gatha2
Gorūpānaṃ vigaḷitaṭī siṅgasaṅghaṭṭaṇena,
::

::gatha3
Cakkacchinnā kalalakalusībhutasantattavāri
::

::gathalast
Nālaṃ pātuṃ salilamadhunā kunnadi sandate’dha; ()
::

::hangnum
35\.
::

::gatha1
Accāsanne kakudhaviṭapīmūlasaṃsaṭṭhakulā
::

::gatha2
Vātakkhittā’malajalakaṇā sātasitodapuṇṇā,
::

::gatha3
Sakkā bhante savati kakudhāsindhu gattāni sīkiṃ
::

::gathalast
Kātuṃ pātuṃ dharaṇiramaṇi baddhahārābhirāmā; ()
::

::hangnum
36\. {pb:O:0.0662}
::

::gatha1
Evaṃ vutte puna bhagavatā codito pattahattho
::

::gatha2
Patvā’nando kalalavisamaṃ kunnadītitthamāsuṃ,
::

::gatha3
Netvā sitodaka malulitaṃ nimmalaṃ sandamānaṃ
::

::gathalast
Ñato bhante pivatu bhagavā’tyā’ha buddhānubhāvo; ()
::

::hangnum
37\.
::

::gatha1
Tasmiṃkāle samitatasiṇaṃ rukkhamūle nisinnaṃ
::

::gatha2
Naṃ disvāna’ṅkusanisitadhī pukkuso kamallaputto,
::

::gatha3
Pabyākāsika paṭutarasamāpattiyākittanena
::

::gathalast
Āḷārassā’dhikavupasame attano’bhippasādaṃ; ()
::

::hangnum
38\.
::

::gatha1
Gajjantisvā’sanisu parito niccharantīsu jātu
::

::gatha2
Vijjummālāsu ca galagalāyantiyā vuṭṭhiyāhaṃ,
::

::gatha3
Saññibhuto nanu khaphasamāpattiyā santavitto
::

::gathalast
Nā’ssosiṃ bho sutikaṭuravaṃ nāddasaṃ rūpavāha; ()
::

::hangnum
39\. {pb:O:0.0663}
::

::gatha1
Vuttaṃ sutvā’matarasahīraṃ uddharitvāna dhīmā
::

::gatha2
Saddhābījaṃ panihita kamathā’ḷārakālāmakhette,
::

::gatha3
Yebhuyyenā’samacupasame siṅgīvaṇṇe pasanno
::

::gathalast
Datvā buddhaṃ saraṇa magamā sāṭakaṃ siṅgīvaṇṇaṃ; ()
::

::hangnum
40\.
::

::gatha1
Tattaṅgārodaramiva tamaṅgīrasaṅgopanītaṃ
::

::gatha2
Vatthaṃ vītaccika mabhinavaṃ siṅgivaṇṇaṃ rarāja,
::

::gatha3
Pacchā paccuttariya kakudhāsindhu majjhogahetvā
::

::gathalast
Ambāraññaṃ tahi mavatarī sakyasiho sasaṅgho; ()
::

::hangnum
41\.
::

::gatha1
Saṅghāṭiṃ patthariya sahasā cundatherena mañce
::

::gatha2
Paññattasmiṃ sapadi samadhiṭṭhāya vuṭṭhānasaññaṃ,
::

::gatha3
Accadhāyā’dhikakilamatho so sato sampajañño
::

::gathalast
Pāde pādaṃ bhavabhayabhido sīhaseyyaṃ akāsi; ()
::

::hangnum
42\. {pb:O:0.0664}
::

::gatha1
Āmantetvā niravadhidayo thera mānandanāmaṃ
::

::gatha2
Dve me laddhā samasamaphalā piṇḍapātā visiṭṭhā,
::

::gatha3
Sandeho yo karabhavi siyā cundakammāraputta-
::

::gathalast
Sse’vaṃ vatvā pariharatu tañcāha me accayena; ()
::

::hangnum
43\.
::

::gatha1
Tamhā khīṇāsavaparivuto bhuripañño hirañña-
::

::gatha2
Vatyā najjā vijanapavanaṃ pārime tirabhāge,
::

::gatha3
Phullaṃ sālabbana mavasarī kosiṇārāna maggaṃ
::

::gathalast
Mallānaṃ so suravanasiriṃ rājadhānyā’vidūre; ()
::

::hangnum
44\. {pb:O:0.0665}
::

::gatha1
Ānandenā’ nadhivaravaco coditeno’ pacāre
::

::gatha2
Paññantasmiṃ tathaṇayamakassālarukkhantarāḷe
::

::gatha3
Mañce paññāsatiparimukho uttarādhānasīse
::

::gathalast
Katvā pādoparipada manuṭṭhānaseyyaṃakāso ()
::

::hangnum
45\.
::

::gatha1
Sitacchāyā vigaḷitarajodhūsarā sabbaphāli-
::

::gatha2
Phullā bhantī jaṭitaviṭapakkhandhamūlā’ ññamaññaṃ,
::

::gatha3
Saṅkiṇṇālī sapadi yamakassālasālā visālā
::

::gathalast
Dissante’vaṃ vakulatilakā’sokacampeyyasākhī; ()
::

::hangnum
46\.
::

::gatha1
Naccaṃ gītaṃ vividhaturiyaṃ vattate’dāni dibbaṃ
::

::gatha2
Dibbaṃ cuṇṇaṃ malayajamayaṃ dibbamandāravāni,
::

::gatha3
Passā’nandabbikacayamakassālapupphānya’kāle
::

::gathalast
Samūjāye’vahi bhagavato antalikkhā patanti; ()
::

::hangnum
47\. {pb:O:0.0666}
::

::gatha1
Ete brahmāmaranaraphaṇī cāmaracchattahatthā
::

::gatha2
Mālāmālāguḷaparimalaṇḍupadīpaddhajehi,
::

::gatha3
Channaṃ tāḷāvacarabhajitaṃ maṅgalāgārabhutaṃ
::

::gathalast
Jātikkhettaṃ nanu bhagavato kevalaṃ pūjanāya; ()
::

::hangnum
48\.
::

::gatha1
Ānande’vaṃ satipi bhagavā tāvatā sakkatovā
::

::gatha2
Sammā tesaṃ nacagarukato namānito pūjitovā,
::

::gatha3
Yo kho dhammaṃ carati samaṇo’ pāsako vā’nudhammaṃ
::

::gathalast
Bhatyā so maṃ paramavidhānā kamānaye pūjayeti; ()
::

::hangnum
49\. {pb:O:0.0667}
::

::gatha1
Amhe tasmātiha paṭipadaṃ suṭṭhu dhammānudhammaṃ
::

::gatha2
Sampādemā’tya’vaca muni vo sikkhitabbañhi evaṃ,
::

::gatha3
Dhammāssāmiṃ sapadi purato vījamāno samāno
::

::gathalast
Hatthicchāpo yathariva ṭhīto theranāgo’pavāno; ()
::

::hangnum
50\.
::

::gatha1
Mallānaṃ kho nagaravarato yāvatā sāladāyaṃ
::

::gatha2
Rāsibhūtā’surasuravarabrahmarājūhi yasmā,
::

::gatha3
Daṭṭhuṃ buddhaṃ dasabaladharaṃ khittavālaggakoṭi-
::

::gathalast
Mattaṭṭhāne dasadasahi vā natthya’phuṭṭhappadeso; ()
::

::hangnum
51\.
::

::gatha1
Kandantīnaṃ pakiriya sake kesapāse ca bāhā
::

::gatha2
Paggaṇahitvā sirasi pathavisaññinīdevatānaṃ,
::

::gatha3
Jhāyantīnaṃ bhuviparipatantīna mujjhāyinīnaṃ
::

::gathalast
Dento’kāsaṃ apanayi parañceḷhakeno’pavānaṃ; ()
::

::hangnum
52\. {pb:O:0.0668}
::

::gatha1
Saṅkhārānaṃ khayavaya manāgāmino vītarāgā
::

::gatha2
Devabrahmā sumariya yathevi’ndakhīlācalaṭṭhā,
::

::gatha3
Nāmhe bhante’tarahī viya vo accayenātya’vocuṃ
::

::gathalast
Passissāmā’yati miga manobhāvanīyepi bhikkhū; ()
::

::hangnum
53\.
::

::gatha1
Jātaṭṭhānappabhutika midhānandaṭhānaṃ catukkaṃ
::

::gatha2
Puññakkhettaṃ bhuvi bhagavato sabbhisaṃvejaniyaṃ,
::

::gatha3
Addhā saddhāvisadahadayā sādhavo cārikāyaṃ
::

::gathalast
Āhiṇḍantā pavurakusalaṃ tatrapatvā viṇanti; ()
::

::hangnum
9\ 54. {pb:O:0.0669}
::

::gatha1
Puṭṭhassevaṃ kathamapi mayaṃ mātugāmesu bhante
::

::gatha2
Vattissāmā’tyamitamatimā’ nandatherassa’bhāsi,
::

::gatha3
Tannijjhānaṃ tadabhilapanaṃ mākarothāti tumhe
::

::gathalast
Evaṃsante satiparimukhā hotha chadvārarakkhā; ()
::

::hangnum
55\.
::

::gatha1
Puṭṭhassevaṃ maya mutusamuṭṭhānarūpāvasiṭṭhe
::

::gatha2
Vatteyyāmhe tavanirupame rūpakāye kathannu,
::

::gatha3
Mākho tumhe bhavatha munino dehapūjāvidhāne
::

::gathalast
Sakhyāpārā upari ghaṭathā’hā’savānaṃ khayeti; ()
::

::hangnum
56\.
::

::gatha1
Saṃvijjante bhagavati idhānanda bhīyyopasannā
::

::gatha2
Rūpībrahmāmarapabhutayo khattiyabrāhmaṇā ye,
::

::gatha3
Sakkaccaṃ te yathariva janā cakkavattissarīre
::

::gathalast
Sabyāpārā naraharisariropahāre siyunti; ()
::

::hangnum
57\. {pb:O:0.0670}
::

::gatha1
Cattāro me bahujanahitā buddhapaccekabuddhā
::

::gatha2
Yasmā maggapphalasukhamudā sāvakā cakkavattī,
::

::gatha3
Rājā pūjāvidhisumahiyā honti thūpārahe’va
::

::gathalast
Tasmā thūpo mamapi bhavatā’nandasiṅghāṭakamhi; ()
::

::hangnum
58\.
::

::gatha1
Evaṃ vutte sariya tamurotomaribhūtasoko
::

::gatha2
Therānando pavisiya nirālambadhammo vihāraṃ,
::

::gatha3
Ālambitvā vilapiya bahuṃ aggalatthambhasīse
::

::gathalast
Satthā sekhe kaḷitakaruṇāpāṅgabhaṅgo parodi; ()
::

::hangnum
59\. {pb:O:0.0671}
::

::gatha1
Āmantetvā tamanadhivaro puñchamakānassudhāraṃ
::

::gatha2
Theraṃ mākhovilapi ala mānanda māsoci hevaṃ,
::

::gatha3
Saṅkhārānaṃ kathamiha labhe niccataṃ nibbikāraṃ
::

::gathalast
Akkhātaṃ me nanu piyajanabbippayogo siyāti; ()
::

::hangnum
60\.
::

::gatha1
Mettāpubbena hi cirataraṃ kāyakammena vācā-
::

::gatha2
Kammenā’yaṃ guṇamaṇimanokammunā bhikkhave maṃ;
::

::gatha3
Sakkaccaṃ sannicitakusalopaccupaṭṭhāsi tasmā
::

::gathalast
Ātāpī so tvamasi nipapako hesi khīṇāsavoti; ()
::

::hangnum
61\. {pb:O:0.0672}
::

::gatha1
Chāyāmaññe cira manucaraṃ seyyathā’nandabhikkhū-
::

::gatha2
Paṭṭhāko me bhavati sutavā nāgatātitakānaṃ,
::

::gatha3
Sambuddhānaṃ bhagavata mupaṭṭhāyakā ce’tadaggā
::

::gathalast
Iccā’he’tapparamasamaṇāyeva hessantya’hesuṃ; ()
::

::hangnum
62\.
::

::gatha1
Saṃvaṇṇesi niravadhiguṇo ukkhipanto’va meruṃ
::

::gatha2
Saṅkhobhento viya jalanidhiṃ pattharanto’va bhumiṃ,
::

::gatha3
Vitthārento viya ravipathaṃ saṅghamajjhe ṭhitassa
::

::gathalast
Ānandassu’ttaritaraguṇaṃ abbhutaccherabhūtaṃ; ()
::

::hangnum
63\.
::

::gatha1
Hitvā sākhānagara manalaṃjaṅgalaṃ issarānaṃ
::

::gatha2
Vāsaṭṭhānaṃ taditarapuraṃ sabbasampattisāraṃ,
::

::gatha3
Patvā rājaggahapabhutikaṃ nātha nibbāyatūti
::

::gathalast
Evaṃ vutte muni ravaca māhevamānandavoca; ()
::

::hangnum
64\. {pb:O:0.0673}
::

::gatha1
Pubbe dibbopamasukha vidhā’nanda’haṃ cakkavatti-
::

::gatha2
Rājā hutvā cira manubhaviṃ dhammiko dhammarājā,
::

::gatha3
Mallānaṃ kho tadahani kusāvatya’yaṃ rājadhāni
::

::gathalast
Āsi lakkhivasati ralakārājadhānī’va phītā; ()
::

::hangnum
65\.
::

::gatha1
Gāmakkhette jitaripuraṇo kosiṇārāna masmiṃ
::

::gatha2
Sālāraññe jinakarivaro mārakaṇṭhiravena,
::

::gatha3
Yāme ajjāhani rajaniyā pacchime haññate’ti
::

::gathalast
Vāseṭṭhānaṃ pahiṇi yatimārocanatthaṃ tamatthaṃ; ()
::

::hangnum
66\. {pb:O:0.0674}
::

::gatha1
Santhāgāre mahatiparisā kiñcikammaṃ paṭicca
::

::gatha2
Rāsibhūtā yativaravacocoditā mucchitāsi,
::

::gatha3
Uyyānaṃ te pavisiya tadā mallaputtā ca mallā
::

::gathalast
Vyāpajjiṃsū kasiranikarāvārapāre nimuggā; ()
::

::hangnum
67\.
::

::gatha1
Yaṃnūnāhaṃ narapatikulaṃ ekamekaṃ gahetvā
::

::gatha2
Vandāpeyyaṃ caraṇakamaladvanda maṅgīrasassa,
::

::gatha3
Iccānando yati sapariso puttadārehisaddhiṃ
::

::gathalast
Itthannāmo paṇamati jinaṃ mallarājāti vatvā; ()
::

::hangnum
68\.
::

::gatha1
Mallānañcāhariya paṭhameyeva yāme rajanyā
::

::gatha2
Vandāpesi sakalaparisaṃ tenupāyena buddhaṃ,
::

::gatha3
Sutvā vidvā bhagavata manuṭṭhānaseyyappavattiṃ
::

::gathalast
Sāḷāraññaṃ avasari paribbājako yo subhaddo; ()
::

::hangnum
69\. {pb:O:0.0675}
::

::gatha1
Okāsaṃ me dadatha samaṇaṃ gotamaṃ pucchanāya
::

::gatha2
Kaṅkhādhammaṃ pajahitu midhānandapatto hamasmi,
::

::gatha3
Vutte satthā kilamati alaṃhāvuso mā vihaññi
::

::gathalast
Vatvā’nando bhagavati dayācodito vārayī taṃ; ()
::

::hangnum
70\.
::

::gatha1
Laddhokāso dasabaladayājālabaddho subhaddo
::

::gatha2
Aññāpekho pavisiya tahiṃ tabbihesānapekkho,
::

::gatha3
Pañhaṃ pucchi tadupanayane kovido’bhāsidhammaṃ
::

::gathalast
Vitthārento ariyavinaye puggale suppatiṭṭhe; ()
::

::hangnum
71\. {pb:O:0.0676}
::

::gatha1
Pabbajjitvā bhagavati sayaṃ bhikkhubhāvābhisitto
::

::gatha2
Saṅkhārānaṃ khayavaya matho bhāvayitvā subhaddo,
::

::gatha3
Viddhaṃsetvā sakalakalusaṃ satthupaccakkhabhuto
::

::gathalast
Unnādetvā parisamarahaṃ pacchimosāvakosi; ()
::

::hangnum
72\.
::

::gatha1
Paññatto yo bhavati vinayo desito yoca dhammo
::

::gatha2
So vo satthā paramasaraṇo’tyā’ha me accayena,
::

::gatha3
There bhikkhū taditaravasī gāravaṃ voharantu
::

::gathalast
Bhante vatvā pariharatha vo sādarāsappatissā; ()
::

::hangnum
73\.
::

::gatha1
Paccakkho no bhavi dasabalo pucchituṃ sammukhā taṃ
::

::gatha2
Nāsakkhimhā mayamidamitī māhuvatthānutāpā,
::

::gatha3
Mutte tuṇhībhavi vasigaṇokiñci buddhecadhamme
::

::gathalast
Saṅghe magge vimati yadivo bhikkhave pucchathāti; ()
::

::hangnum
74\. {pb:O:0.0677}
::

::gatha1
Yasmā khandhe pajahati jino bhikkhave bhandadāni
::

::gatha2
Āmantemī niyatabhadurā sabbasaṅkhāradhammā,
::

::gatha3
Sampādethā’tya’mitamatimā appamādena tumhe
::

::gathalast
Pabyākāsi bhagavata mayaṃ pacchimāhotivācā; ()
::

::hangnum
75\.
::

::gatha1
Rūpārūpāvacarakiriyajjhānasaññānirodha-
::

::gatha2
Saṅkhātā yā navavidhasamāpattiyo tā’nulomaṃ,
::

::gatha3
Nissīmamhonidhinibhaguṇo mārasaṅgāmasūro
::

::gathalast
Buddho nārāyanabaladharo so samāpajji tāva; ()
::

::hangnum
76\. {pb:O:0.0678}
::

::gatha1
Taṃ taṃ jhānaṃ muni paṭisamāpajjamāno nirodhā
::

::gatha2
Sammā paccuṭṭhahiya paṭhamajjhānavosāna māpa,
::

::gatha3
Taṃ taṃ jhānaṃ punaranusamāpajjamāno catuttha-
::

::gathalast
Rūpajjhānu’ṭṭhahiya vigatāsesasaṅkhāradhammo; ()
::

::hangnum
77\.
::

::gatha1
Snehaparikkhayajāto
::

::gatha2
Pajjoto viya tilokamaṇipajjoto,
::

::gatha3
Buddhonirupadhisesa-
::

::gathalast
Parinibbutiyā sayambhu parinibbāyi; ()
::

::hangnum
78\. {pb:O:0.0679}
::

::gatha1
Sampati devamanussa-
::

::gatha2
Pajāya saddhiṃ parodamānāya bhusaṃ,
::

::gatha3
Sokeni’va saṅkampi
::

::gathalast
Sahassarāvena’yaṃ mahāpathavī; ()
::

::hangnum
79\.
::

::gatha1
Vipphuritavijjurāji-
::

::gatha2
Daṇḍāhatameghadundubhīphalitā’suṃ,
::

::gatha3
Kadalivanaṃ viya nāgo
::

::gathalast
Nippīḷesi asesalokaṃ soko; ()
::

::hangnum
80\.
::

::gatha1
Jātikkhettaṃ khettaṃ
::

::gatha2
Viya sambādhaṃ chaṇehi tesaṃtesaṃ,
::

::gatha3
Vijanokāsā’ kāsā
::

::gathalast
Loke maṅgalanimittajātaṃ jātaṃ; () (Yamakabandhanaṃ)
::

Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santike nidāne tathāgata parinibbānappavatti paridīpo ekūnatiṃsatimo saggo.

Parinibbute {pb:O:0.0681} bhagavati sahaparinibbānā brahmāsahampati imaṃ gāthaṃ abhāsi.

::gatha1
Sabbevanikkhipissanti bhūtā loke samussayaṃ
::

::gatha2
Yathā etādiso satthā loke appavipuggalo,
::

::gathalast
Tathāgato balappatto sambuddho parinibbutoti;
::

Parinibbute bhagavati sahaparinibbānāsakko devānamindo imaṃ gāthaṃ abhāsi.

::gatha1
Aniccā vatasaṅkārā uppāda vayadhammino,
::

::gathalast
Uppajjitvā nirujjhanti tesaṃvūpasamo sukhoti;
::

Parinibbute bhagavati sahaparinibbānā āyasmā anuruddho imā gāthāyo abhāsi.

::gatha1
Nāhuassāsapassāso ṭhita cittassa tādito
::

::gatha2
Anejāsanti mārabbha sokālamakarī muni,
::

::gatha3
Asallīnena cittena vedanaṃ ajjhavāsayi
::

::gathalast
Pajjotasseva nibbānaṃ vimokkho cetaso ahūhi;
::

Parinibbute bhagavati sahaparinibbānā āyasmā ānando imaṃ gāthaṃ abhāsi.

::gatha1
Tadāsiyaṃ hiṃsanakaṃ tadāsilomahaṃsanaṃ,
::

::gathalast
Sabbākāravarūpete sambuddhe parinibbuteti;
::

::hangnum
1\.
::

::gatha1
Lokattayekanayanomunikhippameva
::

::gatha2
Paggayhamuddhanibhuje parinibbutoti,
::

::gatha3
Kandiṃsu tāva vilapiṃsu vivaṭṭayiṃsu
::

::gathalast
Āvaṭṭayiṃsu papatiṃsu mavītarāgī; ()
::

::hangnum
2\. {pb:O:0.0682}
::

::gatha1
Assāsayaṃ vasigaṇaṃ samalaṃ sasokaṃ
::

::gatha2
Ratyāvasesa matha dhammakathāya thero,
::

::gatha3
Taṃ vītināmayi niruddhatamo’nuruddho
::

::gathalast
Ānandatherasuhado hadayaṅgamāya; ()
::

::hangnum
3\.
::

::gatha1
Mallāna magganagaraṃ kusiṇāra middhaṃ
::

::gatha2
Ārocanāya parinibbutabhāva massa,
::

::gatha3
Ānandathera maniruddhayaso sarīro
::

::gathalast
Pāhesi attadutiyaṃ anuruddhathero; ()
::

::hangnum
4\.
::

::gatha1
Mallā tadatthapasutā samayena tena
::

::gatha2
Yatrā’bhisannipatitā patimattayanti,
::

::gatha3
Theropana’ttadutiyo tamupecca santhā-
::

::gathalast
Gāraṃ tamattha mabhivedayi sokadīno; ()
::

::hangnum
5\. {pb:O:0.0683}
::

::gatha1
Therassa tassa suniyamakma samallaputtā
::

::gatha2
Mallā samallasuṇisā bhuvika mallachāyā,
::

::gatha3
Kandiṃsu tāva papatiṃsu pariddaviṃsu
::

::gathalast
Dhammillavellitabhujā’hatasokasallā; ()
::

::hangnum
6\.
::

::gatha1
Nānāvidhāni turiyāni sugandhamālaṃ
::

::gatha2
Ādāya pañcasatadussayugāni mallā,
::

::gatha3
Yenā’si tassasugatassu’tujaṃ sarīraṃ
::

::gathalast
Taṃ sāḷadāya mupavattana mosariṃsu; ()
::

::hangnum
7\.
::

::gatha1
Te gandhadhūpakusumehi ca naccagīta-
::

::gatha2
Vajjehi chattamaṇivijanicāmarehi,
::

::gatha3
Celabbitāna navamaṇḍalamāḷakādiṃ
::

::gathalast
Katvāna chāhamakariṃsu sarīrapūjaṃ; ()
::

::hangnum
8\. {pb:O:0.0684}
::

::gatha1
Pamokkhamallapurisā’ṭṭhanahātasīsā
::

::gatha2
Gandhodakena sunivatthasupārutattā,
::

::gatha3
Muttāmaṇīhi khacitāya tathāgatassa
::

::gathalast
Gattaṃ suvaṇṇasivikāya niropitaṃ taṃ; ()
::

::hangnum
9\.
::

::gatha1
Cāletu mappamapi sattamavāsaramhi
::

::gatha2
Pucchiṃsu thera manuruddha masayha kinti,
::

::gatha3
So dibbacakkhumatiyā’mitadevatānaṃ
::

::gathalast
Pabyākari parivitakka mavecca thero; ()
::

::hangnum
10\.
::

::gatha1
Nissesamānusikadibbamahāmahehi
::

::gatha2
Taṃviggahaṃ bhagavato’bhimahīyamānaṃ,
::

::gatha3
Ukkhippa tāsamanuvattakamakallabhūpā
::

::gathalast
Gantvāna uttaradisāya purassu’dīciṃ; ()
::

::hangnum
11\. {pb:O:0.0685}
::

::gatha1
Majjhenamajjha kamahinībharu muttarena
::

::gatha2
Dvārena tassanagarassa pavesayitvā,
::

::gatha3
Sutvāna bandhulapajāpatimallikā taṃ
::

::gathalast
Dvāre ṭhitā’thanavakovidhānabbayāya; ()
::

::hangnum
12\.
::

::gatha1
Dhotāya gandhasalilena mahālatābya-
::

::gatha2
Bhusāya sattaratanehi samujjalāya,
::

::gatha3
Aṅgīrasassa satapuññavīlāsacittaṃ
::

::gathalast
Chādesi gatta matulaṃ kaḷitāvakāsā; ()
::

::hangnum
13\.
::

::gatha1
Mallāna magganagarassa puratthimāyaṃ
::

::gatha2
Saṃvijjate makuṭabandhanacetiyaṃ yaṃ,
::

::gatha3
Dehaṃ tilokasaraṇassa puratthimena
::

::gathalast
Dvārena nikkhamiya tatra samappayiṃsu; ()
::

::hangnum
14\. {pb:O:0.0686}
::

::gatha1
Sā yāvasandhisamalā nagarī tadāni
::

::gatha2
Mandāravehi pihitā’bhavi channumattaṃ,
::

::gatha3
Pucchiṃsu satthu paṭipajjana mattabhāve
::

::gathalast
Ānandathera matha bhumibhujā kathanti; ()
::

::hangnum
15\.
::

::gatha1
Dehe yatheva paṭipajjati cakkavatti-
::

::gatha2
Rañño tatheva paṭipajjatha buddhadehe,
::

::gatha3
Iccāha so bhagavato’tujarūpakāyaṃ
::

::gathalast
Te veṭhayuṃ ahatakāsikasāṭakehi; ()
::

::hangnum
16\.
::

::gatha1
Kappāsapaṭṭavihatehipi veṭhayiṃsu
::

::gatha2
Katvāna pañcasatadussayugehi evaṃ,
::

::gatha3
Pakkhippa telaparipuṇṇasuvaṇṇadoṇyā
::

::gathalast
Aññā’yasāya paṭikujjiya doṇiyā te; ()
::

::hangnum
17\. {pb:O:0.0687}
::

::gatha1
Gattaṃ jinassa citakaṃ katacittakammaṃ
::

::gatha2
Mālālatāvilasitaṃ satahatthamuccaṃ,
::

::gatha3
Vīsādhikaṃ agarucandanadāruka puṇṇaṃ
::

::gathalast
Āropayiṃsu siriyā jitavejayantaṃ; ()
::

::hangnum
18\.
::

::gatha1
Pāvāya mallanagaraṃ kusiṇāranāmaṃ
::

::gatha2
Gantā mahāpabhutikassapatheranāgo,
::

::gatha3
Bhikkhūhi pañcasatikehi pathokkamitvā
::

::gathalast
Rukkhassa mūla mupagamma khaṇaṃ nisīdi; ()
::

::hangnum
19\.
::

::gatha1
Addhānamagga mathakho paṭipajji tamhā
::

::gatha2
Mandāravaṃ kusuma maññataro gahetvā,
::

::gatha3
Ājīvako ta mahipassiya kassapākhyo
::

::gathalast
Jānāsi gotama manantajinantyapucchi; ()
::

::hangnum
20\. {pb:O:0.0688}
::

::gatha1
Āmāvuso bhagavato parinibbutassa
::

::gatha2
Hontya’jja santadivasāti tatomayedaṃ,
::

::gatha3
Mandāravaṃ kusuma māharitanti vutte
::

::gathalast
Kandiṃsu keci vilapiṃsu avītarāgā; ()
::

::hangnum
21\.
::

::gatha1
Tāya’cchi bhikkhuparisāya subhaddabuḍḍha-
::

::gatha2
Pabbajjito sapadi satthari baddhavero,
::

::gatha3
Yo dubbaco yati mahāsamaṇena tena
::

::gathalast
Muttā mayaṃhi yadupaddutakāyavācā; ()
::

::hangnum
22\.
::

::gatha1
Icchāma yaṃja maya midānikaroma taṃyaṃ
::

::gatha2
Necchāma’dāni nakaroma mayaṃ tatomā,
::

::gatha3
Sovittha mācavilapittha’ lamāvusoti
::

::gathalast
Vatvā pahāra madadī jinadhammacakke; ()
::

::hangnum
23\. {pb:O:0.0689}
::

::gatha1
Mallā narindamakuṭaṅakkitapādapīṭhā’-
::

::gatha2
Limpetu massa caturo cita mappasayha,
::

::gatha3
Pucchiṃsu thera manuruddha mi’tabruvi so
::

::gathalast
Patte’dha pajjalati kassapatherasīhe; ()
::

::hangnum
24\.
::

::gatha1
Dhammāgadena hatasokahadehi yena
::

::gatha2
Bhikkhūhi satthucitako vasikassapavho,
::

::gatha3
Teno’pasaṅkami subhaddakathaṃ sasīse
::

::gathalast
Sukkhāsanī’vu’rasi satti’va maññamāno; ()
::

::hangnum
25\.
::

::gatha1
Katvā padakkhiṇa madhiṭṭhahi so catuttha-
::

::gatha2
Jjhānuṭṭhito bhagavato citakaṃ tivāraṃ,
::

::gatha3
Baddhañjalī sirasi theravarassa bhetvā
::

::gathalast
Taṃ supakpatiṭṭhitapadāni patiṭṭhahiṃsu; ()
::

::hangnum
26\. {pb:O:0.0690}
::

::gatha1
Therāsahassa karatāmarasehi satthu
::

::gatha2
Pādaṃsumāli vihitāhinipaccakāro,
::

::gatha3
Omujji gandhavitakāparasāgaramhi
::

::gathalast
Lokoca tappabhava sokaghanandhakāre; ()
::

::hangnum
27\.
::

::gatha1
Therenacāhinamite citako samantā
::

::gatha2
Sampajjalittha sayamevu’tujattabhāve,
::

::gatha3
Daḍḍhe jinassa masivā napichārikāsi
::

::gathalast
Sārīrikaṭṭhīvisaro’bhayathāvasiṭṭho; ()
::

::hangnum
28\.
::

::gatha1
Satteva nābhivakiriṃsu lalāṭagīvā
::

::gatha2
Dhātvakkhakaṭṭhi munino catudantadhātū,
::

::gatha3
Siddhatthakhaṇḍakatataṇḍulamuggamattā
::

::gathalast
Sesā pabhāyapi tidhā pakiriṃsu dhātu; ()
::

::hangnum
29\. {pb:O:0.0691}
::

::gatha1
Nibbāpayiṃsu citakānala mantalikkhā
::

::gatha2
Nikkhamma cāmaramanohara nīradhārā,
::

::gatha3
Sāḷaddumehi salilāni tathā samantā
::

::gathalast
Mallā sugandhaparivāsitavārināpi; ()
::

::hangnum
30\.
::

::gatha1
Olambamānamaṇidāmasuvaṇṇadāmaṃ
::

::gatha2
Cittabbitānamathabandhiyamallabhūpā
::

::gatha3
Katvā sugandhaparibhaṇḍa muḷārasanthā-
::

::gathalast
Gāre susanthariya kojavakambalāni; ()
::

::hangnum
31\.
::

::gatha1
Taṭṭhānato kamakuṭabandhananāmasāḷaṃ
::

::gatha2
Yāvañjasaṃ rajatakañcanatoraṇehi,
::

::gatha3
Lājādinā kadalipuṇṇaghaṭehi dīpa-
::

::gathalast
Dhūpaddhajehi parito patimaṇḍayitvā; ()
::

::hangnum
32\. {pb:O:0.0692}
::

::gatha1
Taṃ satthudhātuparipuṇṇa suvaṇṇadoṇiṃ
::

::gatha2
Mallāna maggapura māhariyu’ssavehi,
::

::gatha3
Setātapattalasite sarabhāsanamhi
::

::gathalast
Muttāmaṇīhi khacite tahi mappayitvā; ()
::

::hangnum
33\.
::

::gatha1
Kumbhena kumbha mupahacca gaḷaṃ gaḷena
::

::gatha2
Cakkena cakka mupahacca bhujaṃ bhujena,
::

::gatha3
Rakkhaṃ vidhāya caturaṅginiyā samantā
::

::gathalast
Senāya hemakavacehi gavacchikaṃva; ()
::

::hangnum
34\.
::

::gatha1
Katvevameva dhanurāvaraṇañca satti-
::

::gatha2
Hatthehi pañjara manantajinassadhātū,
::

::gatha3
Sammānayiṃsu sumahiṃsu susādhukīḷaṃ
::

::gathalast
Kīḷiṃsu sattadivasaṃ sahanāgarehi; ()
::

::hangnum
35\. {pb:O:0.0693}
::

::gatha1
Sutvāna bhupati tamattha majātasattu
::

::gatha2
Satthāhi khattiyakulappabhavo ahampi,
::

::gatha3
Sārīrabhāga marahāma mayampi tasmā
::

::gathalast
Pāhesi dūta matha mallanarādhipānaṃ; ()
::

::hangnum
36\.
::

::gatha1
Vesālikā pacuralicchavibhubhujā ca
::

::gatha2
Sakyādhipā kapilavatthupurādhivāsī,
::

::gatha3
Bhūpā’llakappavijite bulayāca rāma-
::

::gathalast
Gāmamhi koliyamahīpatayo tatheva; ()
::

::hangnum
37\.
::

::gatha1
Yo veṭhadīpanagare dharaṇīsuro so
::

::gatha2
Pāveyyakā ca mahipā pahiṇiṃsu tesaṃ;
::

::gatha3
Paccekadūtapurise caturaṅginīhi
::

::gathalast
Senāhi tepi nivutā’bhimukhībhaviṃsu; ()
::

::hangnum
38\. {pb:O:0.0694}
::

::gatha1
Āgamma yena bhagavā sayameva gāma-
::

::gatha2
Kkhetto’pavattanavane parinibbuto no,
::

::gatha3
Dassāma no’ti jinadhātulavampi mallā
::

::gathalast
Pāhesu munnatimanā paṭisāsanāni; ()
::

::hangnum
39\.
::

::gatha1
Sā rājadhāni nijarājapurakkhatāhi
::

::gatha2
Saṅgāmasūracaturaṅginivāhinīhi,
::

::gatha3
Yuddhāya baddhakalahāhi khaṇaṃjagāma
::

::gathalast
Velātivattapalayambudhinibbisesaṃ; ()
::

::hangnum
40\. {pb:O:0.0695}
::

::gatha1
Yo doṇabhusurasudhī bhavi jambudīpe
::

::gatha2
Rājūhi pūjitapado sunisammakārī,
::

::gatha3
So doṇagajjanamakā kaparisaṃ vinento
::

::gathalast
Dvebhāṇavāramita māhavakeḷisajjaṃ; ()
::

::hangnum
41\.
::

::gatha1
Sutvā’nusāsana mathācariyassa tassa
::

::gatha2
Sabbe samagganiratā vasudhādhināthā,
::

::gatha3
Atthāya no vibhajathā’ti samena tumhe
::

::gathalast
Dhātūna maṭṭhapaṭiviṃsaka mabruviṃsu; ()
::

::hangnum
42\.
::

::gatha1
Khīṇāsavo hi sarabhū citakena gīvā-
::

::gatha2
Dhātuṃ samāhariya lokahitāya yattha,
::

::gatha3
Laṅkāya bhāti mahiyaṅgaṇathūparājā
::

::gathalast
Tasmiṃ samappayi subhe maṇithūpagabbhe; ()
::

::hangnum
43\. {pb:O:0.0696}
::

::gatha1
Khemavhayo citakato vasi vāmadāṭhā-
::

::gatha2
Dhātuṃ samaggahiya’ dāsi kaliṅgarañño,
::

::gatha3
Doṇodvijo bhariya dhātuvibhāgasajjo
::

::gathalast
Veṭhantare nidahi dakkhiṇadantadhātuṃ; ()
::

::hangnum
44\.
::

::gatha1
Dāṭhaṃ jaṭārajatacetiyagaṃ dvijassa
::

::gatha2
Taṃ dakkhiṇakkhaka mapāhari devarājā,
::

::gatha3
Doṇo suvaṇṇamayadoṇimavāpuritvā
::

::gathalast
Tesaṃ vibhajja samabhāgamadāsidhātu; ()
::

::hangnum
45\.
::

::gatha1
Te bhubhujā sakasakevisaye vidhāya
::

::gatha2
Sampūjayiṃsu jinadhātunidhānathūpe
::

::gatha3
Aṅgāra māhariya moriyakhattiyā’tha
::

::gathalast
Doṇopi hemamayakumbha makaṃsu thupe; ()
::

::hangnum
46\. {pb:O:0.0697}
::

::gatha1
Disvāna tassapamahāvasi tatthatattha
::

::gatha2
Dhātvantarāya matha gaṇhiya rāmagāme,
::

::gatha3
Aññatra doṇa mitadhātu majātasattu-
::

::gathalast
Rañño thiraṃ nidahituṃ padadāsi dhātu; ()
::

::hangnum
47\.
::

::gatha1
Aṭṭha’ṭha vaḍḍhitakaraṇḍakathūpagabbhe
::

::gatha2
Pakkhippabhumipati dhātumahānidhānaṃ,
::

::gatha3
So theranāgasaraṇo pavidhāsi vāḷa-
::

::gathalast
Saṅghāṭayanta miha yojayi devarājā; ()
::

::hangnum
48\.
::

::gatha1
Rājā asokavidito sirijambudīpe
::

::gatha2
Tamhā samāhariya satthu sarīradhātu,
::

::gatha3
Kārāpayī caturasitisahassathūpe
::

::gathalast
Dhīmā mahindavasi dīpamimaṃ tadā’pa; ()
::

::hangnum
49\. {pb:O:0.0698}
::

::gatha1
Devānamādipiyatissanarādhipena
::

::gatha2
Thūpe vidhāya jinadhātacihapattamattā,
::

::gatha3
Vitthāritā paṇihitā jayabodhisākhā-
::

::gathalast
Vāmetarakkhakasilāmayapattadhātu; ()
::

::hangnum
50\.
::

::gatha1
Nattā pana’ssa abhayo jalituggatejo
::

::gatha2
Yo duṭṭhagāmini raṇambudhipāragāmī,
::

::gatha3
Rājā’nurādhanagare nagarādhirāje
::

::gathalast
Katvāna laṅkamakalaṅkamakāsirajjaṃ; ()
::

::hangnum
51\.
::

::gatha1
Laṅkaṅganāya kucamaṇḍalanibbisesaṃ
::

::gatha2
Sovaṇṇamāli matulaṃ ratanujjalantaṃ,
::

::gatha3
So thuparāja makari thira mappayitvā
::

::gathalast
Dhātuppabandha mabhinimmitabuddharūpaṃ; ()
::

::hangnum
52\. {pb:O:0.0699}
::

::gatha1
Sārīrikehi’tarathupavarehi laṅkā-
::

::gatha2
Bhumitthi moḷimaṇi kañcanamālināma
::

::gatha3
Saggāpavaggasukhado vara thūparājā
::

::gathalast
So yāva dhātuparinibbutiyā vibhātu; ()
::

::hangnum
53\.
::

::gatha1
Iddhānubhāva madhikicca jinassa dhātu-
::

::gatha2
Kāyo’pahārarahito garukāraṭhānaṃ,
::

::gatha3
Patvā tahiṃtahi mathantaradhānakāle
::

::gathalast
Yo saṅkamissati’ha kañcanamālithupaṃ; ()
::

::hangnum
54\.
::

::gatha1
So nāgadīpamupagamma tatovidhātu-
::

::gatha2
Lokā ca nāgabhavanā tidasālayamhā,
::

::gatha3
Nikkhamma nimmita nirūpamabuddharūpo
::

::gathalast
Rāsi bhavissati sumaṇḍita bodhimaṇḍe; ()
::

::hangnum
55\. {pb:O:0.0700}
::

::gatha1
Buddhānubhāvapabhavā’bhinavaggijālā-
::

::gatha2
Mālāhi pajjalitadhātumayattabhāve,
::

::gatha3
Tāvānu’mattamapi dissati nāvasesaṃ
::

::gathalast
Katvāna dhātuparinibbuti hessateva; ()
::

::hangnum
56\.
::

::gatha1
Buddhāpadāna marahādiguṇavadātaṃ
::

::gatha2
Bhatyā punappuna mimaṃ sarataṃ sataṃ bho,
::

::gatha3
Cittaṃ kilesapariyuṭṭhita mujjubhūtaṃ
::

::gathalast
Addhā sudhantakanakaṃva visuddhimeti; ()
::

::hangnum
57\.
::

::gatha1
Cittojutāyapi vitakkavicāradhammā
::

::gatha2
Vattanti satthuguṇasañcayagocarā’tha,
::

::gatha3
Saṃjāyate pavurapīti ca kāyacitta-
::

::gathalast
Passaddhi niddarathatāya sukhaṃ samādhi; ()
::

::hangnum
58\. {pb:O:0.0701}
::

::gatha1
Gambhīratāya tadadhīnaguṇaṇṇavassa
::

::gatha2
Niddhutanīvaraṇato pavivekabhūtaṃ,
::

::gatha3
Chāyetha jhānamupacāra mathā’dhigacche
::

::gathalast
Tappādakaṃ ariyamga phakhalañca yogī; ()
::

::hangnum
59\.
::

::gatha1
Tassā’ticārucaritassaraṇānuyutto
::

::gatha2
Hotevava satthari sagāravasapakpatisso,
::

::gatha3
Saddhindriyādi pariṇāmagato’dhigacche
::

::gathalast
Pītippamodabahulo kusalo’bhisandaṃ; ()
::

::hangnum
60\.
::

::gatha1
Satthussa cetiyagharaṃva tadattabhāvo
::

::gatha2
Pūjāraho ca bhayabheravadukkhasayho,
::

::gatha3
Lajji ca bhīru labhate sahavāsasaññaṃ
::

::gathalast
Saggāpavaggavibhavassa bhaveyya bhāgī; ()
::

::hangnum
61\. {pb:O:0.0702}
::

::gatha1
Laṅkāya lakkhapatigāmavaramhi khettā-
::

::gatha2
Rāmādhipena guṇabhusaṇabhusitena,
::

::gatha3
Vikhyātanimmalayasovisarena valli-
::

::gathalast
Gāmubbhavena parisāvacarakkhamena; ()
::

::hangnum
62\.
::

::gatha1
Therenu’pāyacaturena bhadattasaṅghā-
::

::gatha2
Nandābhidhena garunā garubhāvagena,
::

::gatha3
Sissoraso’panayanena nijaṃva nettaṃ
::

::gathalast
Rakkhaṃ vidhāya mabhivuddhiya mappito yo; ()
::

::hangnum
63\.
::

::gatha1
Yo jīvitampi nirapekkhiya tambapaṇṇī-
::

::gatha2
Dīpaṃ tivāra mavatiṇṇa mimaṃ vasīhi,
::

::gatha3
Muttāmaṇīhi khacitena namahagghasiddhagī-
::

::gathalast
Caṅgoṭakena mahituṃ jinadantadhātuṃ; ()
::

::hangnum
64\. {pb:O:0.0703}
::

::gatha1
Sikkhāgaruṃ vajiranāma vihārasāmiṃ
::

::gatha2
Rājādhirājagurulañchadharaṃ yatindaṃ,
::

::gatha3
Katvānu’pajjhamupasampādamāpa dhamma-
::

::gathalast
Majjhetu motariya rammamarammaraṭṭhaṃ; ()
::

::hangnum
65\.
::

::gatha1
Saṃvaḍḍhitaṃ pitupadādhigatena meṇḍuna
::

::gatha2
Raññā pasīdiya kusaggadhiyā sakāya,
::

::gatha3
Sissaṃ asesapariyattidharassa ñeyya-
::

::gathalast
Dhammābhivaṃsaviditassa’pi saṅgharañño; ()
::

::hangnum
66\.
::

::gatha1
Saṃjayuttabhāṇakakumārabhivaṃsanāmaṃ
::

::gatha2
Rājādhirājagarulañchadharaṃ sudhīraṃ,
::

::gatha3
Therāsabhaṃ supaṭipattigaruṃ garuṃ yo
::

::gathalast
Nissāya dhammavinaye paṭutaṃ jagāma; ()
::

::hangnum
67\. {pb:O:0.0704}
::

::gatha1
Lakkhīsare moraṭunāmapure suramme
::

::gatha2
Jātena issarajanāyananamhi jātyā,
::

::gatha3
Vassaṭṭhatiṃsaparimāṇavayoguṇena
::

::gathalast
Pāsāṇadūrapuragocaragāmikena; ()
::

::hangnum
68\.
::

::gatha1
Tenā’bhayādikaruṇāratanābhidhānā-
::

::gatha2
Rāmādhipena gaṇvācakābhāvagena,
::

::gatha3
Saṃsuddhabuddhaguṇādīpanatapparena
::

::gathalast
Saṃsārasāgarasamuttaraṇāsayena; ()
::

::hangnum
69\.
::

::gatha1
Pītippamodajananaṃ samaṇena medhā-
::

::gatha2
Nandābhidhena kavinā kavikuñjarānaṃ,
::

::gatha3
Ādiccabandhujinarājaguṇappabandha-
::

::gathalast
Suddhāpadānaparidīpakathāsarīraṃ; ()
::

::hangnum
70\. {pb:O:0.0705}
::

::gatha1
Saddānusāsani’tihāsanighaṇṭuchando-
::

::gatha2
Laṅkārasāra mabhidhammakathāgabhīraṃ,
::

::gatha3
Saggāpavaggasukhadaṃ samatiṃsasaggaṃ
::

::gathalast
Vyākhyāsameta manurūpa padappayogaṃ; ()
::

::hangnum
71\.
::

::gatha1
Dvisahassabandhasamākulaṃ jinavaṃsadīpamanākulaṃ
::

::gatha2
Racitaṃ samāpa samāpanaṃ paramaṃpabandhasiromaṇiṃ,
::

::gatha3
Subhamāghamāsikavāsare nirupaddavena tathāgate
::

::gathalast
Parinibbute dvisahassasaṭṭhicatussatodayahāyate; ()
::

Iti medhānandābhidhānena yatinā viracite sakalakavijana hadayānandadāna nidāne jinavaṃsadīpe santikenidāne bhagavato dhātuparinibbānappavattiparidīpo tiṃsatimosaggo.

::centre
Sātireko santikenidānabhāgo tatiyo.
::
