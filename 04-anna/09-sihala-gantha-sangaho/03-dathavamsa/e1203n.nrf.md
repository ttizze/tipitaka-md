### Dāṭhāvaṃso {pb:O:0.0001}

::centre
Namo tassa bhagavato arahato sammāsambuddhassa
::

::hangnum
1\.
::

::gatha1
Visāradaṃ vādapathāti vattinaṃ,
::

::gatha2
Tilokapajjotamasayhasāhinaṃ;
::

::gatha3
Asesa ñeyyāvaraṇappahāyinaṃ,
::

::gathalast
Namāmi satthāramanantagocaraṃ.
::

::hangnum
2\. {pb:O:0.0002}
::

::gatha1
Tiloka nāthappabhavaṃ bhayāpahaṃ,
::

::gatha2
Visuddhavijjācaraṇehi sevitaṃ;
::

::gatha3
Papañca saṃyojanabandhanacchidaṃ,
::

::gathalast
Namāmi dhammaṃ nipuṇaṃ sududdasaṃ.
::

::hangnum
3\.
::

::gatha1
Pasādamattena’pi yattha pāṇino,
::

::gatha2
Phūsanti dukkhakkhayamaccutaṃ padaṃ;
::

::gatha3
Tamāhuṇeyyaṃ susamāhitindriyaṃ,
::

::gathalast
Namāmi saṅghaṃ munirājasāvakaṃ.
::

::hangnum
4\.
::

::gatha1
Vibhusayaṃ kāḷakanāgaranva yaṃ,
::

::gatha2
Parakkamo kāruṇiko camūpati;
::

::gatha3
Gavesamāno jinasāsanassa yo,
::

::gathalast
Virūḷhimatthañca janassa patthayaṃ.
::

::hangnum
5\. {pb:O:0.0003}
::

::gatha1
Sudhāmayūkhāmala paṇḍuvaṃsajaṃ,
::

::gatha2
Virūḷhasaddhaṃ munirājasāsane;
::

::gatha3
Piyaṃ vadaṃ nītipathānuvattiniṃ,
::

::gathalast
Sadā pajānaṃ janikaṃ’va mātaraṃ.
::

::hangnum
6\.
::

::gatha1
Piyaṃ parakkantibhujassa rājino,
::

::gatha2
Mahesi maccunnatakhuddhisampadaṃ;
::

::gatha3
Vidhāya līlāvatimicchitatthadaṃ,
::

::gathalast
Asesa laṅkātalarajjalakkhiyaṃ.
::

::hangnum
7\.
::

::gatha1
Kumāramārādhitasādhumantinaṃ,
::

::gatha2
Mahādayaṃ paṇḍunarinda vaṃsajaṃ;
::

::gatha3
Vidhāya saddhaṃ madhurindanāmakaṃ,
::

::gathalast
Susikkhītaṃ pāvacane kalāsu ca.
::

::hangnum
8\. {pb:O:0.0004}
::

::gatha1
Narindasuññaṃ suciraṃ tisīhaḷaṃ,
::

::gatha2
Itippatītaṃ ayasaṃ apānudi;
::

::gatha3
Ciraṃ paṇītena ca civarādinā,
::

::gathalast
Susaññate saṃyamino atappayi.
::

::hangnum
9\.
::

::gatha1
Ciraṭṭhitiṃ pāvacanassa icchatā,
::

::gatha2
Kataññunā vikkama buddisālinā;
::

::gatha3
Satīmatā candima bandhukittinā,
::

::gathalast
Sagāravaṃ tena’bhīyācito ahaṃ.
::

::hangnum
10\.
::

::gatha1
Sadesa bhāsāya kavīhi sīhaḷe,
::

::gatha2
Katampi vaṃsaṃ jinadantadhātuyā;
::

::gatha3
Niruttiyā māgadhikāya vuddhiyā,
::

::gathalast
Karomi dīpantaravāsinaṃ api.
::

::hangnum
11\. {pb:O:0.0005}
::

::gatha1
Jīno’yamiddhe amaravhaye pure,
::

::gatha2
Kadāci hutvāna sumedhanāmako;
::

::gatha3
Savedavedaṅgavibhāgakovido,
::

::gathalast
Mahaddhane vippakulamhi māṇavo.
::

::hangnum
12\.
::

::gatha1
Ahañhi jātibyasanena pīḷito,
::

::gatha2
Jarābhibhuto maraṇena otthaṭo;
::

::gatha3
Sivaṃ padaṃ jātijarādinissaṭaṃ,
::

::gathalast
Gavesayissaṃ’ti raho vicintiya.
::

::hangnum
13\.
::

::gatha1
Anekasaṅkhaṃ dhanadhaññasampadaṃ,
::

::gatha2
Patiṭṭhapetvā kapaṇesi duccajaṃ;
::

::gatha3
Anappake pemabharānubandhino,
::

::gathalast
Vihāya mitte ca suteca bandhave.
::

::hangnum
14\. {pb:O:0.0006}
::

::gatha1
Pahāya kāme nikhile manorame,
::

::gatha2
Gharābhinikkhamma himācalantike;
::

::gatha3
Mahīdharaṃ dhammikanāma vissutaṃ,
::

::gathalast
Upecca nānātarurājibhusitaṃ.
::

::hangnum
15\.
::

::gatha1
Manonukūle surarājanimmīte,
::

::gatha2
Asammigānaṃ agatimhi assame;
::

::gatha3
Nivattacīro ajinakkhipaṃ vahaṃ,
::

::gathalast
Jaṭādharo tāpasa vesamaggahī.
::

::hangnum
16\.
::

::gatha1
Susaññatattoparivāri tindriyo,
::

::gatha2
Phalāphalādīhi pavattayaṃ tanuṃ;
::

::gatha3
Gato abhiñgñāsu ca pāramiṃ vasī,
::

::gathalast
Tahiṃ samāpatti sukhaṃ avindi so.
::

::hangnum
17\. {pb:O:0.0007}
::

::gatha1
Susajjite rammapurādhivāsinā,
::

::gatha2
Mahājanena’ttamanena añjase;
::

::gatha3
Pathappadese abhiyantamattano,
::

::gathalast
Aniṭṭhiteyeva sumedha tāpaso.
::

::hangnum
18\.
::

::gatha1
Agādhañeyyodadhīpāradassinaṃ,
::

::gatha2
Bhavantaguṃ nibbanathaṃ vināyakaṃ;
::

::gatha3
Anekakhīṇāsavalakkhasevitaṃ,
::

::gathalast
Kadā ci dīpaṅkarabuddhamaddasa.
::

::hangnum
19\.
::

::gatha1
Tato sasaṅghassa tilokabhattuno,
::

::gatha2
Pariccajitvāna tanumpi jīvitaṃ;
::

::gatha3
Pasārayitvāna jaṭājinādikaṃ,
::

::gathalast
Vidhāya setuṃ tanumeva pallale.
::

::hangnum
20\. {pb:O:0.0008}
::

::gatha1
Anakkamitvā kalalaṃ mahādaye,
::

::gatha2
Sabhikkhuko gaccatu piṭṭhiyā iti;
::

::gatha3
Adhiṭṭhahitvāna nipannako tahiṃ,
::

::gathalast
Anātha metaṃ tibhavaṃ samekkhiya.
::

::hangnum
21\.
::

::gatha1
Dayāya sañcoditamānaso jane,
::

::gatha2
Bhavaṇṇavā uddharituṃ dukhaddite;
::

::gatha3
Akāsi sambodhipadassa pattiyā,
::

::gathalast
Mahābhinīhāramudaggavikkamo.
::

::hangnum
22\. {pb:O:0.0009}
::

::gatha1
Atho viditvā vasino tamāsayaṃ,
::

::gatha2
Adāsi so vyākaraṇaṃ mahāmuni;
::

::gatha3
Tato puraṃ tamhi tathāgate gate,
::

::gathalast
Sayaṃvasī sammasi pāramiguṇe.
::

::hangnum
23\.
::

::gatha1
Tato ca kappānamalīnavikkamo,
::

::gatha2
Asaṃkhiye so caturo salakkhake;
::

::gatha3
Tahiṃ tahiṃ jātisu bodhipācane,
::

::gatha2
Visuddhasambhāraguṇe apūrayi;
::

::gatha3
Athābhijāto tusite mahāyaso,
::

::gatha2
Visuddhasambodhipadopaladdhiyā;
::

::gatha3
Udikkhamāno samayaṃ dayādhano,
::

::gathalast
Ciraṃ vibhutiṃ anubhosi sabbaso.
::

::hangnum
25\. {pb:O:0.0010}
::

::gatha1
Sahassasaṅkhā dasacakkavālato,
::

::gatha2
Samāgatānekasurādhipādihi;
::

::gatha3
Udaggudaggehi jinattapattiyā,
::

::gathalast
Sagāravaṃ so abhigamma yācito.
::

::hangnum
26\.
::

::gatha1
Tato cavitvā kapiḷavhaye pure,
::

::gatha2
Sadā sato sakyakulekaketuno;
::

::gatha3
Ahosi suddhodanabhumibhattuno,
::

::gathalast
Mahādimāyāya mahesiyā suto.
::

::hangnum
27\. {pb:O:0.0011}
::

::gatha1
Vijātamatto’va vasundharāya so,
::

::gatha2
Patiṭṭhahitvāna disā vilokayī;
::

::gatha3
Tadā ahesuṃ vivaṭaṅganā disā,
::

::gathalast
Apūjayuṃ tattha ca devamānusā.
::

::hangnum
28\.
::

::gatha1
Ādhārayuṃ ātapavāraṇādikaṃ,
::

::gatha2
Adissamānāva nabhambhi devatā;
::

::gatha3
Padāni so satta ca uttarāmukho,
::

::gathalast
Upecca nicchārayi vācamāsabhiṃ.
::

::hangnum
29\.
::

::gatha1
Yathatthasiddhattakumāranāmako,
::

::gatha2
Mahabbalo yobbanahāriviggaho;
::

::gatha3
Ututtayānucchavikesu tīsu so,
::

::gathalast
Nubhosi pāsādavaresu sampadaṃ.
::

::hangnum
30\. {pb:O:0.0012}
::

::gatha1
Kadāci uyyānapathe jarāhataṃ,
::

::gatha2
Tathāturaṃ kālakatañca saṃyamiṃ;
::

::gatha3
Kamena disvāna virattamānaso,
::

::gathalast
Bhavesu so pabbajituṃ akāmayi.
::

::hangnum
31\.
::

::gatha1
Sapupphadīpādīkarehi rattiyaṃ,
::

::gatha2
Purakkhato so tidivādhivāsihi;
::

::gatha3
Sachannako kantakavājiyānato,
::

::gathalast
Tato mahākāruṇiko’bhinikkhami.
::

::hangnum
32\.
::

::gatha1
Kamena patvāna anomamāpagaṃ,
::

::gatha2
Sudhotamuttāphalahārisekate;
::

::gatha3
Patiṭṭhahitvā varamoḷibandhanaṃ,
::

::gathalast
Sitāsilūnaṃ gagane samukkhipī.
::

::hangnum
33\. {pb:O:0.0013}
::

::gatha1
Paṭiggahetvā tidasānamissaro,
::

::gatha2
Suvaṇnacaṅgoṭavarena taṃ tadā;
::

::gatha3
Tiyojanaṃ nīlamaṇīhi cetiyaṃ,
::

::gathalast
Akāsi cūḷāmaṇimattano pure.
::

::hangnum
34\.
::

::gatha1
Tato ghaṭīkārasarojayoninā,
::

::gatha2
Samāhaṭaṃ dhārayī cīvarādikaṃ;
::

::gatha3
Atho sakaṃ vatthayugaṃ nabhatthale,
::

::gathalast
Pasatthavesaggahaṇo samukkhipī.
::

::hangnum
35\.
::

::gatha1
Paṭiggahetvāna tamambujāsano,
::

::gatha2
Mahiddhiko bhattibharena codito;
::

::gatha3
Sake bhave dvādasayojanaṃ akā,
::

::gathalast
Maṇīhi nīlādihi dussacetiyaṃ.
::

::hangnum
36\. {pb:O:0.0014}
::

::gatha1
Susaññatatto satimā jitindriyo,
::

::gatha2
Vinītaveso rasagedhavajjito;
::

::gatha3
Chahāyanāneva anomavikkamo,
::

::gathalast
Mahāpadhānaṃ padahittha dukkaraṃ.
::

::hangnum
37\.
::

::gatha1
Visākhamāsassatha puṇṇamāsiyaṃ,
::

::gatha2
Upecca mūlaṃ sahajāya bodhiyā;
::

::gatha3
Tiṇāsane cuddasahatthasammite,
::

::gathalast
Adhiṭṭhahitvā vīriyaṃ nisajji so.
::

::hangnum
38\.
::

::gatha1
Avattharantiṃ vasudhaṃca ambaraṃ,
::

::gatha2
Virūpavesaggahaṇena bhiṃsanaṃ;
::

::gatha3
Pakampayanto sadharādharaṃ mahiṃ,
::

::gathalast
Jino padose’jini māravāhiṇiṃ.
::

::hangnum
39\. {pb:O:0.0015}
::

::gatha1
Surāsurabrahmagaṇehi sajjite,
::

::gatha2
Jagattaye pupphamayagaghikādinā;
::

::gatha3
Pavattamāne suradundubhissare,
::

::gathalast
Abujjhibodhiṃ rajanīparikkhaye.
::

::hangnum
40\.
::

::gatha1
Tadā pakampiṃsu saselakānanā,
::

::gatha2
Sahassasaṃkhā dasalokadhātuyo;
::

::gatha3
Agañji so loṇapayodhi sādhutaṃ,
::

::gathalast
Mahāvabhāso bhuvanesu pattharī.
::

::hangnum
41\.
::

::gatha1
Labhiṃsu andhā vimale vilocane,
::

::gatha2
Suṇiṃsu sadde badhirāpi jātiyā;
::

::gatha3
Lapiṃsu mūgā vacanena vaggunā,
::

::gathalast
Cariṃsu khelaṃ padasā’va paṅgulā.
::

::hangnum
42\.
::

::gatha1
Bhaviṃsu khujjā ujusommaviggahā,
::

::gatha2
Sikhī’pi nibbāyi avīciādisu;
::

::gatha3
Apāgamuṃ bandhanato’pi jantavo,
::

::gathalast
Khudādikaṃ petabhavā apakkamī.
::

::hangnum
43\. {pb:O:0.0016}
::

::gatha1
Samiṃsu rogavyasanāni pāṇinaṃ,
::

::gatha2
Bhayaṃ tiraccānagate na pīḷayī;
::

::gatha3
Janā ahesuṃ sakhilā piyaṃvadā,
::

::gathalast
Pavattayuṃ koñcanadaṃ mataṅgajā.
::

::hangnum
44\.
::

::gatha1
Hayā ca hesiṃsu pahaṭṭhamānasā,
::

::gatha2
Nadiṃsu sabbā sayameva dundubhī;
::

::gatha3
Raviṃsu dehābharaṇāni pāṇinaṃ,
::

::gathalast
Disā pasīdiṃsu samā samantato.
::

::hangnum
45\.
::

::gatha1
Pavāyi mando sukhasītamāruto,
::

::gatha2
Pavassi megho’pi akālasambavo;
::

::gatha3
Jahiṃsu ākāsagatiṃ vihaṅgamā,
::

::gathalast
Mahiṃ samubhijjajalaṃ samuṭṭhahī.
::

::hangnum
46\.
::

::gatha1
Asandamānā’va ṭhitā savantiyo,
::

::gatha2
Nabhe virociṃsu asesajotiyo;
::

::gatha3
Bhavā ahesuṃ vivaṭā samantato,
::

::gathalast
Janassa nāsuṃ vacanūpapattiyo.
::

::hangnum
47\. {pb:O:0.0017}
::

::gatha1
Samekkhataṃ nāvaraṇā nagādayo,
::

::gatha2
Pavāyi gandho api dibbasammato;
::

::gatha3
Dumā ahesuṃ phalapuppha dhārino,
::

::gathalast
Ahosi channo kamalehi aṇṇavo.
::

::hangnum
48\.
::

::gatha1
Thalesu toyesu ca pupphamānakā,
::

::gatha2
Vicittapupphā vikasiṃsu sabbathā;
::

::gatha3
Nirantaraṃ pupphasugandhavuṭṭhiyā,
::

::gathalast
Ahosi sabbaṃ vasudhambarannaraṃ.
::

::hangnum
49\.
::

::gatha1
Nisajja pallaṅkavare tahiṃ jino,
::

::gatha2
Sukhaṃ samāpattivihārasambhavaṃ;
::

::gatha3
Tato’nubhonto sucirābhipatthitaṃ,
::

::gathalast
Dināni satteva atikkamāpayī.
::

::hangnum
50\. {pb:O:0.0018}
::

::gatha1
Samuppatitvā gagaṇaṅganaṃ tato,
::

::gatha2
Padassayitvā yamakaṃ mahāmuni;
::

::gatha3
Sapāṭihīraṃ tidivādhivāsinaṃ,
::

::gathalast
Jinattane saṃsayitaṃ nirākari.
::

::hangnum
51\.
::

::gatha1
Athotaritvāna jayāsanassa so,
::

::gatha2
Ṭhito’va pubbuttarakaṇṇanissito;
::

::gatha3
Dināni sattānimisena cakkhunā,
::

::gathalast
Tamāsanaṃ bodhitaruṃca’pūjayi.
::

::hangnum
52\.
::

::gatha1
Atha’ntarāḷe maṇicaṅkame jino,
::

::gatha2
Ṭhitappadesassa ca āsanassa ca;
::

::gatha3
Mahārahe devavarābhinimmite,
::

::gathalast
Dināni satteva akāsi vaṅkamaṃ.
::

::hangnum
53\. {pb:O:0.0019}
::

::gatha1
Tato disāyaṃ aparāya bodhiyā,
::

::gatha2
Upāvisitvā ratanālaye jino;
::

::gatha3
Samantapaṭṭhānanayaṃ vicintayaṃ,
::

::gathalast
Dināni satteva savītināmayi.
::

::hangnum
54\.
::

::gatha1
Viniggato satthusarīrato tadā,
::

::gatha2
Jutippabandho paṭibandhavajjito;
::

::gatha3
Pamāṇasuññāsu ca lokadhātusu,
::

::gathalast
Samantato uddhamadho ca pattharī.
::

::hangnum
55\.
::

::gatha1
Vaṭassa mūle ajapālasaññino,
::

::gatha2
Sukhaṃ phusanto pavivekasambhavaṃ;
::

::gatha3
Vināyako satta vihāsi vāsare,
::

::gathalast
Anantadassī surarājapūjito.
::

::hangnum
56\. {pb:O:0.0020}
::

::gatha1
Vihāsi mūle mucalindasākhino,
::

::gatha2
Nisajja bhogāvalimandirodare;
::

::gatha3
Vikiṇṇapupphe mucalindabhogino,
::

::gathalast
Samādhinā vāsarasattakaṃ jino.
::

::hangnum
57\.
::

::gatha1
Dume’pi rājāyatane samādhinā,
::

::gatha2
Vihāsi rattindiva sattakaṃ muni;
::

::gatha3
Sahassanetto atha dantapoṇakaṃ,
::

::gathalast
Mukhodakañcāpi adāsi satthuno.
::

::hangnum
58\.
::

::gatha1
Tato mahārājavarehi ābhataṃ,
::

::gatha2
Silāmayaṃ patta catukkamekakaṃ;
::

::gatha3
Vidhāya matthaṃ madhupiṇḍikaṃ tahiṃ,
::

::gathalast
Paṭiggahetvāna savāṇijāhaṭā.
::

::hangnum
59\. {pb:O:0.0021}
::

::gatha1
Katannakicco saraṇesu te ubho,
::

::gatha2
Patiṭṭhapetvāna tapassubhallike;
::

::gatha3
Adāsi tesaṃ abhipūjituṃ sakaṃ,
::

::gathalast
Parāmasitvāna siraṃ siroruhe.
::

::hangnum
60\.
::

::gatha1
Vaṭassamule ajapālasaññino,
::

::gatha2
Sahampatībrahmavarena yācito;
::

::gatha3
Janassa kātuṃ varadhammasaṅgahaṃ,
::

::gathalast
Agañchi bārāṇasimekako muni.
::

::hangnum
61\. {pb:O:0.0022}
::

::gatha1
Gantvā so dhammarājā vanamisipatanaṃ saññatānaṃ niketaṃ,
::

::gatha2
Pallaṅkasmiṃ nisinno tahimavicalitaṭṭhānasampāditamhi;
::

::gatha3
Āsāḷhe puṇṇamāyaṃ sitaruciruciyā jotite cakkavāḷe,
::

::gathalast
Devabrahmādikānaṃ duritamalaharaṃ vattayi dhammacakkaṃ.
::

::hangnum
62\.
::

::gatha1
Sutvā saddhammamaggaṃ tibhūvanakuharābhogavitthārikaṃ taṃ,
::

::gatha2
Aññākoṇḍaññanāmadvijamunipamukhāṭṭhārasabrahmakoṭī;
::

::gatha3
Aññāsuṃ maggadhammaṃ parimitarahite cakkavāḷe uḷāro,
::

::gathalast
Obhāso pātubhuto sapadi bahuvidhaṃ āsi accherakañca.
::

::centre
Paṭhamo paricchedo.
::

::hangnum
63\. {pb:O:0.0023}
::

::gatha1
Tato paṭṭhāya so satthā vinento devamānuse,
::

::gathalast
Bodhito phussamāsamhi navame puṇṇamāsiyaṃ.
::

::hangnum
64\.
::

::gatha1
Laṅkamāgamma gaṅgāya tīre yojanavitthate,
::

::gathalast
Mahānāgavanuyyāne āyāmena tiyojane.
::

::hangnum
65\.
::

::gatha1
Yakkhānaṃ samitiṃ gantvā ṭhatvāna gagane tahiṃ;
::

::gathalast
Vātandhakāravuṭṭhihi katvā yakkhe bhayaddite.
::

::hangnum
66\.
::

::gatha1
Laddhābhayehi yakkhehi tehi dinnāya bhumiyā;
::

::gathalast
Cammakhaṇḍaṃ pasāretvā nisīditvāna taṅkhaṇe.
::

::hangnum
67\.
::

::gatha1
Cammakhaṇḍaṃ padittaggi jālāmālāsamākulaṃ;
::

::gathalast
Iddhiyā vaḍḍhayitvāna yāva sindhuṃ samantato.
::

::hangnum
68\. {pb:O:0.0024}
::

::gatha1
Javena sindhuvelāya rāsibhute nisācare;
::

::gathalast
Giridīpamidhānetvā patiṭṭhāpesi te tahiṃ.
::

::hangnum
69\.
::

::gatha1
Desayitvā jino dhammaṃ tadā devasamāgame;
::

::gathalast
Bahunnaṃ pāṇakoṭīnaṃ dhammābhisamayaṃ akā.
::

::hangnum
70\.
::

::gatha1
Mahāsumanadevassa sele sumanakūṭake;
::

::gathalast
Datvā namassituṃ kese agā jetavanaṃ jino.
::

::hangnum
71\.
::

::gatha1
Patiṭṭhapetvā te satthu nisinnāsanabhumiyaṃ;
::

::gathalast
Indanīlamayaṃ thūpaṃ karitvā so apūjayi.
::

::hangnum
72\.
::

::gatha1
Nissāya maṇipallaṅkaṃ pabbataṇṇavavāsino;
::

::gathalast
Disvā yuddhatthike nāge cūḷodara mahodare.
::

::hangnum
73\.
::

::gatha1
Bodhito pañcame vasse cittamāse mahāmuni;
::

::gathalast
Uposathe kālapakkhe nāgadīpamupāgamī.
::

::hangnum
74\. {pb:O:0.0025}
::

::gatha1
Tadā samiddhisumano devo jetavane ṭhitaṃ;
::

::gathalast
Attano bhavanaṃyeva rājāyatanapādapaṃ.
::

::hangnum
75\.
::

::gatha1
Indanīladdikūṭaṃ’va gahetvātuṭṭhamānaso;
::

::gathalast
Dhārayitvā sahāgañchi chattaṃ katvāna satthuno.
::

::hangnum
76\.
::

::gatha1
Ubhinnaṃ nāgarājūnaṃ vattamāne mahāhave;
::

::gathalast
Nisinno gagane nātho māpayittha mahātamaṃ.
::

::hangnum
77\.
::

::gatha1
Ālokaṃ dassayitvātha assāsetvāna bhogino;
::

::gathalast
Sāmaggikaraṇaṃ dhammaṃ abhāsi purisāsabho.
::

::hangnum
78\.
::

::gatha1
Asītikoṭiyo nāgā acalambudhivāsino;
::

::gathalast
Patiṭṭhahiṃsu muditā sīlesu saraṇesu ca.
::

::hangnum
79\. {pb:O:0.0026}
::

::gatha1
Datvāna maṇipallaṅkaṃ satthuno bhujagādhipā;
::

::gathalast
Tatthāsīnaṃ mahāvīraṃ annapānehi tappayuṃ.
::

::hangnum
80\.
::

::gatha1
Patiṭṭhapetvā so tattha rājāyatanapādapaṃ;
::

::gathalast
Pallaṅkaṃ tañca nāgānaṃ adāsi abhipūjituṃ.
::

::hangnum
81\.
::

::gatha1
Bodhito aṭṭhame vasse vesākhe puṇṇamāsiyaṃ;
::

::gathalast
Maṇiakkhikanāmena nāgindena nimantito.
::

::hangnum
82\.
::

::gatha1
Nāgarājassa tasseva bhavanaṃ sādhu sajjītaṃ;
::

::gathalast
Kalyāṇiyaṃ pañcabhikkhū satehi saha āgami.
::

::hangnum
83\.
::

::gatha1
Kalyāṇicetiyaṭṭhāne kate ratana maṇḍape;
::

::gathalast
Mahārahamhi pallaṅke upāvisi narāsabho.
::

::hangnum
84\.
::

::gatha1
Dibbehi khajjabhojjehi sasaṅghaṃ lokanāyakaṃ;
::

::gathalast
Santappesi phaṇindo so bhujaṅgehi purakkhato.
::

::hangnum
85\. {pb:O:0.0027}
::

::gatha1
Desayitvāna saddhammaṃ saggamokkhasukhāvahaṃ;
::

::gathalast
So satthā sumane kūṭe dassesi padalañchanaṃ.
::

::hangnum
86\.
::

::gatha1
Tato pabbatapādamhi sasaṅgho so vināyako;
::

::gathalast
Divāvihāraṃ katvāna dīghavāpiṃ upāgami.
::

::hangnum
87\.
::

::gatha1
Thūpaṭṭhāne tahiṃ buddho sasaṅgho’bhinisīdiya;
::

::gathalast
Samāpatti samubabhutaṃ avindi asamaṃ sukhaṃ.
::

::hangnum
88\.
::

::gatha1
Mahābodhitaruṭṭhāne samādhiṃ appayi jino;
::

::gathalast
Mahāthūpappadese ca viharittha samādhinā.
::

::hangnum
89\.
::

::gatha1
Thūpārāmamhi thūpassa ṭhāne jhānasukhena so;
::

::gathalast
Sabhikkhusaṅgho sambuddho muhuttaṃ vītināmayī.
::

::hangnum
90\. {pb:O:0.0028}
::

::gatha1
Silāthupappadesamhi ṭhatvākālāvidū muni;
::

::gathalast
Deve samanusāsitvā tato jetavanaṃ agā.
::

::hangnum
91\.
::

::gatha1
Agiddho lābhasakkāre asayhamavamānanaṃ;
::

::gathalast
Sahanto kevalaṃ sabba lokanittharaṇatthiko.
::

::hangnum
92\.
::

::gatha1
Saṃvaccharāni ṭhatvāna cattāḷīsañca pañca ca;
::

::gathalast
Desayitvāna suttādi navaṅgaṃ satthusāsanaṃ.
::

::hangnum
93\.
::

::gatha1
Tāretvā bhavakantārā jane saṅkhyātivattino;
::

::gathalast
Buddhakiccāni sabbāni niṭṭhāpetvāna cakkhumā.
::

::hangnum
94\. {pb:O:0.0029}
::

::gatha1
Kusinārāpure raññaṃ mallānamupavattane;
::

::gathalast
Sālavanamhi yamakasālarukkhānamantare.
::

::hangnum
95\.
::

::gatha1
Mahārahe supaññatte mañce uttarasīsakaṃ;
::

::gathalast
Nipanno sīhaseyyāya vesākhe puṇṇamāsiyaṃ.
::

::hangnum
96\.
::

::gatha1
Desetvā paṭhame yāme mallānaṃ dhammamuttamaṃ;
::

::gathalast
Subhaddaṃ majjhime yāme pāpetvā amataṃ padaṃ.
::

::hangnum
97\.
::

::gatha1
Bhikkhu pacchimayāmamhi dhammakkhandhe asesake;
::

::gathalast
Saṅgayha ovaditvāna appamāda padena ca.
::

::hangnum
98\.
::

::gatha1
Paccusasamaye jhānasamāpattivihārato;
::

::gathalast
Uṭṭhāya parinibbāyi sesopādivivajjito.
::

::hangnum
99\. {pb:O:0.0030}
::

::gatha1
Mahīkampādayo āsuṃ tadā acchariyāvahā;
::

::gathalast
Pūjāvisesā vattiṃsu devamānusakā bahū.
::

::hangnum
100\.
::

::gatha1
Parinibbāṇasuttante vuttānukkamato pana;
::

::gathalast
Pūjāviseso viññeyyo icchantehi asesato.
::

::hangnum
101\.
::

::gatha1
Ahatehi ca vatthehi veṭhetvā paṭhamaṃ jinaṃ;
::

::gathalast
Veṭhayitvāna kappāsapicunā vihatena ca.
::

::hangnum
102\.
::

::gatha1
Evaṃ pañcasatakkhattuṃ veṭhayitvāna sādhukaṃ;
::

::gathalast
Pakkhipitvā suvaṇṇāya telapuṇṇāya doṇiyā.
::

::hangnum
103\.
::

::gatha1
Vīsaṃhatthasatubbedhaṃ gandhadārūhi saṅkhataṃ;
::

::gathalast
Āropayiṃsu citakaṃ mallānaṃ pamukhā tadā.
::

::hangnum
104\.
::

::gatha1
Mahākassapatherena dhammarāje avandite;
::

::gathalast
Citakaṃ mā jalitthāti devadhiṭṭhānato pana.
::

::hangnum
105\. {pb:O:0.0031}
::

::gatha1
Pāmokkhā mallarājūnaṃ vāyamantopa’nekadhā;
::

::gathalast
Citakaṃ taṃ na sakkhiṃsu gāhāpetuṃ hutāsanaṃ.
::

::hangnum
106\.
::

::gatha1
Mahākassapatherena adhiṭṭhānena attano;
::

::gathalast
Vatthādīni mahādoṇiṃ citakañca mahārahaṃ.
::

::hangnum
107\.
::

::gatha1
Dvidhā katvāna nikkhamma sakasīse patiṭṭhitā;
::

::gathalast
Vanditā satthuno pādā yathāṭṭhāne patiṭṭhitā.
::

::hangnum
108\.
::

::gatha1
Tato devānubhāvena pajjalittha citānalo;
::

::gathalast
Na masi satthudehassa daḍḍhassāsi na chārikā.
::

::hangnum
109\.
::

::gatha1
Dhātuyo avasissiṃsu muttābhā kañcanappabhā;
::

::gathalast
Adiṭṭhānena buddhassa vippakiṇṇā anekadhā.
::

::hangnum
110\. {pb:O:0.0032}
::

::gatha1
Uṇhīsaṃ akkhakā dve ca catasso dantadhātuyo;
::

::gathalast
Iccetā dhātuyo satta vippakiṇṇā na satthuno.
::

::hangnum
111\.
::

::gatha1
Ākāsato patitvāpi uggantvāpi mahītalā;
::

::gathalast
Samantā jaladhārāyo nibbāpesuṃ citānalaṃ.
::

::hangnum
112\.
::

::gatha1
Therassa sāriputtassa antevāsi mahiddhiko;
::

::gathalast
Sarabhunāmako thero pabhinna paṭisambhido.
::

::hangnum
113\.
::

::gatha1
Gīvādhātuṃ gahetvāna citato mahiyaṅgaṇe;
::

::gathalast
Patiṭṭhapetvā thūpamhi akā kañcukacetiyaṃ.
::

::hangnum
114\.
::

::gatha1
Khemavhayo kāruṇiko khīṇasaṃyojano muni;
::

::gathalast
Citakā to tato vāmadāṭhādhātuṃ samaggahi.
::

::hangnum
115\.
::

::gatha1
Aṭṭhannamatha rājunaṃ dhātuatthāya satthuno;
::

::gathalast
Uppannaṃ viggahaṃ doṇo sametvāna dvijuttamo.
::

::hangnum
116\. {pb:O:0.0033}
::

::gatha1
Katvāna aṭṭha koṭṭhāse bhājetvā sesadhātuyo;
::

::gathalast
Adāsi aṭṭharājūnaṃ taṃ taṃ nagaravāsinaṃ.
::

::hangnum
117\.
::

::gatha1
Haṭṭhatuṭṭhā gahetvāna dhātuyo tā narādhipā;
::

::gathalast
Gantvā sake sake raṭṭhe cetiyāni akārayuṃ.
::

::hangnum
118\.
::

::gatha1
Ekā dāṭhā surindena ekā gandhāravāsihi;
::

::gathalast
Ekā bhujaṅgarājūhi āsi sakkatapūjitā.
::

::hangnum
119\.
::

::gatha1
Dantadhātuṃ tato khemo attanā gahitaṃ adā;
::

::gathalast
Dantapure kaliṅgassa brahmadattassa rājino.
::

::hangnum
120\.
::

::gatha1
Desayitvāna so dhammaṃ bhetvā sabbā kudiṭṭhiyo;
::

::gathalast
Rājānaṃ taṃ pasādesi aggambhī ratanattaye.
::

::hangnum
121\. {pb:O:0.0034}
::

::gatha1
Ajjhogāḷho munindassa dhammāmatamahaṇṇavaṃ;
::

::gathalast
So narindopavāhesi malaṃ macchariyādikaṃ.
::

::hangnum
122\.
::

::gatha1
Pāvussako yathā megho nānā ratanavassato;
::

::gathalast
Dāḷiddiyanidāghaṃ so nibbāpesi naruttamo.
::

::hangnum
123\.
::

::gatha1
Suvaṇṇakhacitālamba muttājālehi sobhitaṃ;
::

::gathalast
Kūṭāgārasatākīṇṇaṃ taruṇādiccasannibhaṃ.
::

::hangnum
124\.
::

::gatha1
Nānāratanasobhāya dudikkhaṃ cakkhumūsanaṃ;
::

::gathalast
Yānaṃ saggāpavaggassa pasādātisayāvahaṃ.
::

::hangnum
125\.
::

::gatha1
Kārayitvāna so rājā dāṭhādhātunivesanaṃ;
::

::gathalast
Dhātupīṭhañca tattheva kāretvā ratanujjalaṃ.
::

::hangnum
126\.
::

::gatha1
Tahiṃ samappayitvāna dāṭhādhātuṃ mahesino;
::

::gathalast
Pūjāvatthūhi pūjesi rattindivamatandito.
::

::hangnum
127\. {pb:O:0.0035}
::

::gatha1
Iti so sañcinitvāna puññasambhāra sampadaṃ;
::

::gathalast
Jahitvā mānusaṃ dehaṃ saggakāyamalaṅkari.
::

::hangnum
128\.
::

::gatha1
Anujāto tato tassa kāsirājavhayo suto;
::

::gathalast
Rajjaṃ laddhā amaccānaṃ sokasallamapānudī.
::

::hangnum
129\.
::

::gatha1
Pupphagandhādinā dantadhātuṃ tamabhipūjiya;
::

::gathalast
Niccaṃ maṇippadīpehi jotayi dhātumandiraṃ.
::

::hangnum
130\.
::

::gatha1
Iccevamādiṃ so rājā katvā kusalasañcayaṃ;
::

::gathalast
Jahitvāna nijaṃ dehaṃ devindapuramajjhagā.
::

::hangnum
131\.
::

::gatha1
Sunando nāma rājindo ānandajanano sataṃ;
::

::gathalast
Tassa’trajo tato āsi buddhasāsanamāmako.
::

::hangnum
132\.
::

::gatha1
Sammānetvāna so dantadhātuṃ ñeyyantadassino;
::

::gathalast
Mahatā bhattiyogena agā devasahavyataṃ.
::

::hangnum
133\. {pb:O:0.0036}
::

::gatha1
Tato parañca aññe’pi bahavo vasudhādhipā;
::

::gathalast
Dantadhātuṃ munindassa kamena abhipūjayuṃ.
::

::hangnum
134\.
::

::gatha1
Guhasīvavhayo rājā duratikkama sāsano;
::

::gathalast
Tato rajjasiriṃ patvā anugaṇhi mahājanaṃ.
::

::hangnum
135\.
::

::gatha1
Saparatthānabhiññe so lābhasakkāralolupe;
::

::gathalast
Māyāvino avijjandhe niganṭhe samupaṭṭhahi.
::

::hangnum
136\.
::

::gatha1
Vassāratte yathā cando mohakkhandhena āvaṭo;
::

::gathalast
Nāsakkhī guṇaraṃsīhi jalituṃ so narāsabho.
::

::hangnum
137\.
::

::gatha1
Dhammamaggā apete’pi paviṭṭhe diṭṭhikānanaṃ;
::

::gathalast
Tasmiṃ sādhupathaṃ aññe nātivattiṃsu pāṇino
::

::hangnum
138\. {pb:O:0.0037}
::

::gatha1
Hematoraṇamālāhi dhajehi kadalihi ca;
::

::gathalast
Pupphagaghiyehi’nekehi sajjetvā nāgarā puraṃ
::

::hangnum
139\.
::

::gatha1
Maṅgalatthuti ghosehi naccagītādikehi ca;
::

::gathalast
Hemarūpiyapupphehi gandhacuṇṇādikehi ca.
::

::hangnum
140\.
::

::gatha1
Pūjentā munirājassa dāṭhādhātuṃ kudācanaṃ;
::

::gathalast
Akaṃsu ekanigghosaṃ saṃvaṭṭambudhisannibhaṃ.
::

::hangnum
141\.
::

::gatha1
Ugghāṭetvā narindo so pāsāde sihapañjaraṃ;
::

::gathalast
Passanto janamaddakkhī pūjāvidhiparāyaṇaṃ.
::

::hangnum
142\.
::

::gatha1
Athāmaccasabhāmajetdha rājā vimbhīta mānaso;
::

::gathalast
Kotuhalākulo hutvā idaṃ vacanamabravī.
::

::hangnum
143\.
::

::gatha1
Accherakaṃ kimetannu kīdisaṃ pāṭihāriyaṃ;
::

::gathalast
Mametaṃ nagaraṃ kasmā chaṇanissitakaṃ iti.
::

::hangnum
144\. {pb:O:0.0038}
::

::gatha1
Tato amacco ācikkhi medhāvī buddhamāmako;
::

::gathalast
Rājino tassa sambuddhānubhāvamavijānato.
::

::hangnum
145\.
::

::gatha1
Sabbābhibhussabuddassa tanhāsaṅkayadassino;
::

::gathalast
Esā dhātu mahārāja khemattherena āhaṭā.
::

::hangnum
146\.
::

::gatha1
Taṃ dhātuṃ pūjayitvāna rājāno pubbakā idha;
::

::gathalast
Kalyāṇamitte nissāya devakāyamupāgamuṃ.
::

::hangnum
147\.
::

::gatha1
Nāgarāpi ime sabbe samparāya sukatthikā;
::

::gathalast
Pūjayanti samāgamma dhātuṃ taṃ satthuno iti.
::

::hangnum
148\.
::

::gatha1
Tassāmaccassa so rājā sutvā dhammaṃ subhāsitaṃ;
::

::gathalast
Dulladdhīmalamujjhitvā pasīdi ratanattaye.
::

::hangnum
149\. {pb:O:0.0039}
::

::gatha1
Dhātupūjaṃ karonto so rājā acchariyā vahaṃ;
::

::gathalast
Titthiye dummane’kāsi sumane cetare jane.
::

::hangnum
150\.
::

::gatha1
Ime ahirikā sabbe saddhādiguṇavajjitā;
::

::gathalast
Thaddhā saṭhā ca duppaññā saggamokkhavibandhakā.
::

::hangnum
151\.
::

::gatha1
Iti so cintayitvāna guhasīvo narādhipo;
::

::gathalast
Pabbājesi sakā raṭṭhā nigaṇṭhe te asesake.
::

::hangnum
152\.
::

::gatha1
Tato nigṇṭhā sabbe’pi ghatasittānalā yathā;
::

::gathalast
Kodhaggijalitā’gañchuṃ puraṃ pāṭaliputtakaṃ.
::

::hangnum
153\.
::

::gatha1
Tattha rājā mahātejo jambudīpassa issaro;
::

::gathalast
Paṇḍunāmo tadā āsi anantabalavāhaṇo.
::

::hangnum
154\. {pb:O:0.0040}
::

::gatha1
Kodhandhātha nigaṇṭhā te sabbe pesuññakārakā;
::

::gathalast
Upasaṅkamma rājānaṃ idaṃ vacanamabravūṃ.
::

::hangnum
155\.
::

::gatha1
Sabbadevamanussehi vandanīye mahiddhike;
::

::gathalast
Sivabrahmādayo deve niccaṃ tumhe namassatha.
::

::hangnum
156\.
::

::gatha1
Tuyhaṃ sāmantabhupālo guhasīvo panādhunā;
::

::gathalast
Nindanno tādise deve chavaṭṭhiṃ vandate iti.
::

::hangnum
157\.
::

::gatha1
Sutvāna vacanaṃ tesaṃ rājā kodhavasānugo;
::

::gathalast
Sūraṃ sāmantabhūpālaṃ cittayānamatha’bravī.
::

::hangnum
158\.
::

::gatha1
Kaliṅgaraṭṭhaṃ gantvāna guhasīvamidhānaya;
::

::gathalast
Pūjitaṃ taṃ chavaṭṭhiñca tena rattindivaṃ iti.
::

::hangnum
159\.
::

::gatha1
Cittayāno tato rājā mahatiṃ caturaṅginiṃ;
::

::gathalast
Sannayahitvā sakaṃ senaṃ purā tamhābhinikkhami.
::

::hangnum
160\. {pb:O:0.0041}
::

::gatha1
Gantvāna so mahīpālo senaṅgehi purakkhato;
::

::gathalast
Dantapurassāvidūre khandhāvāraṃ nivesayi.
::

::hangnum
161\.
::

::gatha1
Sutvā āgamanaṃ tassa kaliṅgo so mahipati;
::

::gathalast
Gajindapābhatādihi taṃ tosesi narādhipaṃ.
::

::hangnum
162\.
::

::gatha1
Hitajjhāsayataṃ ñatvā guhasīvassa rājino;
::

::gathalast
Dantapuraṃ cittayāno saddhiṃ senāya pāvisi.
::

::hangnum
163\.
::

::gatha1
Pākāragopuraṭṭālapāsādagaghikacittitaṃ;
::

::gathalast
Dānasālāhi so rājā samiddhaṃ puramaddasa.
::

::hangnum
164\.
::

::gatha1
Tato so sumano gantvā paviṭṭho rājamandiraṃ;
::

::gathalast
Guhasīvassa ācikkhi paṇḍurājassa sāsanaṃ.
::

::hangnum
165\. {pb:O:0.0042}
::

::gatha1
Sutvāna sāsanaṃ tassa dāruṇaṃ duratikkamaṃ;
::

::gathalast
Pasannamukhavaṇṇo’va cittayānaṃ samabravī.
::

::hangnum
166\.
::

::gatha1
Sabbalokahitatthāya maṃsanettādidānato;
::

::gathalast
Anappakappe sambhāre sambharitvā atandito.
::

::hangnum
167\.
::

::gatha1
Jetvā namucino senaṃ patvā sabbāsavakkhayaṃ;
::

::gathalast
Anāvaraṇañāṇena sabbadhammesu pāragu.
::

::hangnum
168\.
::

::gatha1
Diṭṭhadhammasukassādaṃ agaṇetvāna attano;
::

::gathalast
Dhammanāvāya tāresi janataṃ yo bhavaṇṇavā.
::

::hangnum
169\.
::

::gatha1
Devātidevaṃ taṃ buddhaṃ saraṇaṃ sabbapāṇinaṃ;
::

::gathalast
Jano hi avajānanto addhā so vañcito iti.
::

::hangnum
170\. {pb:O:0.0043}
::

::gatha1
Iccevamādiṃ sutvāna so rājā satthuvaṇṇanaṃ;
::

::gathalast
Ānandassuppabandhehi pavedesi pasannataṃ.
::

::hangnum
171\.
::

::gatha1
Guhasīvo pasannaṃ taṃ cittayānaṃ udikkhiya;
::

::gathalast
Tena saddhiṃ mahagghaṃ taṃ agamā dhātumandiraṃ.
::

::hangnum
172\.
::

::gatha1
Haricandanasambhutaṃ dvārabāhādikehi ca;
::

::gathalast
Pavāḷavāḷamālāhi lambamuttālatāhi ca.
::

::hangnum
173\.
::

::gatha1
Indanīlakavāṭehi maṇikiṅkiṇikāhi ca;
::

::gathalast
Sovaṇṇakaṇṇamālāhi sobhitaṃ maṇithūpikaṃ.
::

::hangnum
174\.
::

::gatha1
Uccaṃ veluriyubbhāsi chadanaṃ makarākulaṃ;
::

::gathalast
Dhātumandiramaddakkhi ratanujjala pīṭhakaṃ.
::

::hangnum
175\.
::

::gatha1
Tato setātapattassa heṭṭhā ratanacittitaṃ;
::

::gathalast
Disvā dhātukaranḍañca tuṭṭho vimbhayamajjhagā.
::

::hangnum
176\. {pb:O:0.0044}
::

::gatha1
Tato kaliṅganātho so vivaritvā karaṇḍakaṃ;
::

::gathalast
Mahītale nihantvāna dakkhiṇaṃ jānumaṇḍalaṃ.
::

::hangnum
177\.
::

::gatha1
Añjaliṃ paggahetvāna guṇe dasabalādike;
::

::gathalast
Saritvā buddhaseṭṭhassa akāsi abhiyācanaṃ.
::

::hangnum
178\.
::

::gatha1
Gaṇḍambarukkhamūlamhi tayā titthīyamaddane;
::

::gathalast
Yamakaṃ dassayantena pāṭihāriyamabbhutaṃ.
::

::hangnum
179\.
::

::gatha1
Pubbakāyādinikkhantajalānalasamākulaṃ;
::

::gathalast
Cakkavāḷaṅgaṇaṃ katvā janā sabbe pasāditā.
::

::hangnum
180\.
::

::gatha1
Desetvāna tayo māse abhidhammaṃ sudhāsinaṃ;
::

::gathalast
Nagaraṃ otarantena saṅkassaṃ tāvatiṃsato.
::

::hangnum
181\. {pb:O:0.0045}
::

::gatha1
Chattavāmarasaṅkhādigāhakehi anekadhā;
::

::gathalast
Brahmadevāsurādīhi pūjitena tayā pana.
::

::hangnum
182\.
::

::gatha1
Ṭhatvāna maṇisopāṇe vissakammābhinimmite;
::

::gathalast
Lokavivaraṇaṃ nāma dassitaṃ pāṭihāriyaṃ.
::

::hangnum
183\.
::

::gatha1
Tathānekesu ṭhānesu munirāja tayāpuna;
::

::gathalast
Bahūni pāṭihirāni dassitāni sayambhunā.
::

::hangnum
184\.
::

::gatha1
Pāṭihāriyamajjāpi saggamokkhasukhāvahaṃ;
::

::gathalast
Passantānaṃ manussānaṃ dassanīyaṃ tayā iti.
::

::hangnum
185\. {pb:O:0.0046}
::

::gatha1
Abbhuggantvā gagaṇa kuharaṃ candalekhābhirāmā,
::

::gatha2
Vissajjenti rajata dhavalā raṃsiyo dantadhātu;
::

::gatha3
Dhūpāyanti sapadi bahudhā pajjalantī muhuttaṃ,
::

::gathalast
Nibbāyantī nayanasubhagaṃ pāṭihīraṃ akāsi.
::

::hangnum
186\.
::

::gatha1
Accheraṃ taṃ parama ruciraṃ cittayāno narindo,
::

::gatha2
Disvā haṭṭho ciraparicitaṃ diṭṭhijālaṃ jahitvā;
::

::gatha3
Gantvā buddhaṃ saraṇamasamaṃ sabbaseṇīhi saddhiṃ,
::

::gathalast
Aggaṃ puññaṃ pasavi bahudhā dhātusammānanāya.
::

::centre
Dutiyo paricchedo
::

::hangnum
187\. {pb:O:0.0047}
::

::gatha1
Tato kaliṅgādhipatissa tassasocittayānoparamappatīto;
::

::gathalast
Taṃ sāsanaṃ paṇḍunarādhipassa ñāpesi dhīro duratikkamaṃ’ti.
::

::hangnum
188\.
::

::gatha1
Rājātato dantapuraṃ dhajehi pupphehi dhūpehi ca toraṇehi;
::

::gathalast
Alaṅkaritvāna mahāvitāna nivāritādiccamarīcijālaṃ.
::

::hangnum
189\.
::

::gatha1
Assuppabandhāvutalocanehi purakkhato negama nāgarehi;
::

::gathalast
Samubbahanto sirasā nijena mahārahaṃ dhātukaraṇḍakaṃ taṃ.
::

::hangnum
190\.
::

::gatha1
Samussitodāra sitātapattaṃ saṅkhodarodāta turaṅgayuttaṃ;
::

::gathalast
Rathaṃ navādiccasamānavaṇṇa māruyha cittattharaṇābhirāmaṃ.
::

::hangnum
191\.
::

::gatha1
Anekasaṅkhehi balehi saddhiṃ velātivattambudhisannibhehī;
::

::gathalast
Nivattamānassa bahujjanassa vināpi dehaṃ manasānuyāto
::

::hangnum
192\. {pb:O:0.0048}
::

::gatha1
Susanthataṃ sabbadhivālukāhi susajjitaṃ puṇṇa ghaṭādikehi;
::

::gathalast
Pupphābhikiṇṇaṃ paṭipajji dīghaṃ suvitthataṃ pāṭaliputtamaggaṃ.
::

::hangnum
193\.
::

::gatha1
Kaliṅghanātho kusumādikehi naccehi gītehi ca vāditehi;
::

::gathalast
Dine dine addhani dantadhātuṃ pūjesi saddhiṃ vanadevatāhi.
::

::hangnum
194\.
::

::gatha1
Suduggamaṃ sindhumahīdharehi kamena maddhānamatikkamitvā;
::

::gathalast
Ādāya dhātuṃ manujādhinātho agā puraṃ pāṭali puttanāmaṃ.
::

::hangnum
195\.
::

::gatha1
Rājādhirājo’tha sabhāya majjhe disvāna taṃ vītabhayaṃ visaṅkaṃ;
::

::gathalast
Kaliṅgarājaṃ paṭighābhibhuto abhāsi pesuññakare nigaṇṭhe
::

::hangnum
196\.
::

::gatha1
Deve jahitvāna namassanīye chavaṭṭhimetena namassitaṃ’taṃ;
::

::gathalast
Aṅgārarāsimhi sajotibhūte nikkhippa khippaṃ dahathādhuneti.
::

::hangnum
197\. {pb:O:0.0049}
::

::gatha1
Pahaṭṭhacittā’vatato nigaṇṭhārājaṅgaṇe te mahatiṃ gabhīraṃ;
::

::gathalast
Vītaccikaṅgāraka rāsi puṇṇaṃ aṅgārakāsuṃ abhisaṅkhariṃsu.
::

::hangnum
198\.
::

::gatha1
Samantato pajjalitāya tāya sajotiyā roruvabheravāya;
::

::gathalast
Mohandhabhutā atha titthiyā te taṃ dantadhātuṃ abhinikkhipiṃsu.
::

::hangnum
199\.
::

::gatha1
Tassānubhāvena tamaggīrāsiṃ hetvā sarojaṃ rathacakkamattaṃ;
::

::gathalast
Samantato uggatareṇujāla muṭṭhāsi kiñjakkha bharābhirāmaṃ.
::

::hangnum
200\.
::

::gatha1
Tasmiṃ khaṇe paṅkaja kaṇṇikāya patiṭṭhahitvā jinadantadhātu;
::

::gathalast
Kundāvadātāhi pabhāhi sabbā disā pabhāsesi pabhassarāhi.
::

::hangnum
201\. {pb:O:0.0050}
::

::gatha1
Disvāna taṃ acchariyaṃ manussā pasannacittā ratanādikehi;
::

::gathalast
Sampūjayitvā jinadantadhātuṃ sakaṃ sakaṃ diṭṭhimavossajiṃsu.
::

::hangnum
202\.
::

::gatha1
So paṇḍurājā pana diṭṭhijālaṃ cirānubaddhaṃ apariccajanto;
::

::gathalast
Patiṭṭhapetvā’dhikaraññametaṃ kuṭena ghātāpayi dantadhātuṃ.
::

::hangnum
203\.
::

::gatha1
Tassaṃ nimuggā’dhikaraññamesā upaḍḍhabhāge naca dissamānā;
::

::gathalast
Pubbācalaṭṭho’va sudhāmarīci jotesi raṃsīhi disā samantā.
::

::hangnum
204\.
::

::gatha1
Disvānubhāvaṃ jinadantadhātu yāpajji so vimbhaya maggarājā;
::

::gathalast
Eko’tha issāpasuto nigaṇṭho taṃ rājarājānamidaṃ avoca.
::

::hangnum
205\.
::

::gatha1
Rāmādayo deva janaddanassa nānāvatārā bhuvane ahesuṃ;
::

::gathalast
Tassekadeso’ca idaṃ chavaṭṭhinoce’nubhāvokathamīdisoti.
::

::hangnum
206\. {pb:O:0.0051}
::

::gatha1
Addhā manussattamupāgatassa devassa pacchā tidivaṃ gatassa;
::

::gathalast
Dehekadeso ṭhapito hitatthametanti saccaṃvacanaṃbhaveyya.
::

::hangnum
207\.
::

::gatha1
Saṃvaṇṇayitvāna guṇe pahūte nārāyaṇassa’ssamahiddhikassa;
::

::gathalast
Nimuggamettā’dhikaraññametaṃsampassato mebahinīharitvā.
::

::hangnum
208\.
::

::gatha1
Sampādayitvāna mahājanānaṃ mukhāni paṅkeruhasundarāni;
::

::gathalast
Yaṭicchitaṃ gaṇhatha vatthujātaṃ iccāha rājā mukhare nigaṇṭhe.
::

::hangnum
209\.
::

::gatha1
Te titthiyā viṇahusuraṃ guṇehi vicitta rūpehi abhitthavitvā;
::

::gathalast
Toyena siñciṃsu saṭhā tathāpi ṭhitappadesā na calittha dhātu.
::

::hangnum
210\.
::

::gatha1
Jigucchamāno atha te nigaṇṭhe so dhātuyānīharaṇe upāyaṃ;
::

::gathalast
Anvesamāno vasudhādhinātho bheriṃ carāpesi sake puramhi.
::

::hangnum
211\. {pb:O:0.0052}
::

::gatha1
Nimuggametthā’dhikaraññamajji yo dhātumetaṃ bahi nīhareyya;
::

::gathalast
Laddhāna so issariyaṃ mahantaṃ raññosakāsāsukhamessatīti
::

::hangnum
212\.
::

::gatha1
Sutvā na taṃ bheriravaṃuḷāraṃpuñaññatthikobuddhabalepasanno;
::

::gathalast
Tasmiṃ pure seṭṭhisuto subhaddo pāvekkhirañño samitiṃ pagabbho.
::

::hangnum
213\.
::

::gatha1
Tamaggarājaṃ atha so namitvā sāmājikānaṃ hadayaṅgamāya;
::

::gathalast
Bhāsāya sabbaññuguṇappabhāvaṃ vaṇṇesi sārajjavimutta citto.
::

::hangnum
214\.
::

::gatha1
Bhumiṃ kiṇitvā mahatā dhanena manoramaṃ jetavanaṃ vihāraṃ;
::

::gathalast
Yo kārayitvāna jinassa datvā upaṭṭhahi taṃ catupaccayehi.
::

::hangnum
215\. {pb:O:0.0053}
::

::gatha1
Anāthapiṇḍippadaseṭṭhiseṭṭhosodiṭṭhadhammopapitāmahome;
::

::gathalast
Tilokanāthe mama dhammarāje tumhe’dhunāpassathabhattibhāraṃ.
::

::hangnum
216\.
::

::gatha1
Itthaṃ naditvāna pahūtapañeññā katvāna ekaṃsamathuttarīyaṃ;
::

::gathalast
Mahītalaṃ dakkhiṇajānukena āhacca baddhañjaliko avoca.
::

::hangnum
217\.
::

::gatha1
Chaddantanāgo savisena viddho sallena yo lohitamakkhi taṅgo;
::

::gathalast
Chabbaṇṇaraṃsīhi samujjalante chetvāna luddāya adāsi dante.
::

::hangnum
218\.
::

::gatha1
Saso’pi hutvāna visuddhasīlo ajjhattadānābhirato dvijāya;
::

::gathalast
Yo’dajjidehampi sakaṃ nipacca aṅgārarāsimhi bubhukkhitāya.
::

::hangnum
219\. {pb:O:0.0054}
::

::gatha1
Yo bodhiyā bāhiravatthudānā atittarūpo sivirāja seṭṭho;
::

::gathalast
Adāsi cakkhūni pabhassarāni dvijāya jiṇṇāya acakkhukāya.
::

::hangnum
220\.
::

::gatha1
Yokhantivādī’pi kalāburāje chedāpayante’pi sahatthapādaṃ;
::

::gathalast
Pariplutaṅgorudhire titikkhimettāyamāno yasadāyake’va.
::

::hangnum
221\.
::

::gatha1
Yo dhammapālo api sattamāsa jātopaduṭṭhe janakesakamhi;
::

::gathalast
Kārāpayante asimālakammaṃ cittaṃ na dūsesi patāparāje.
::

::hangnum
222\.
::

::gatha1
Sākhāmigo yo asatā pumena vane papātā sayamuddhaṭena;
::

::gathalast
Silāya bhinne’pi sake lalāṭe taṃ khemabhumiṃ anayitthamūḷhaṃ.
::

::hangnum
223\.
::

::gatha1
Ruṭṭhena mārena’bhinimmitampi aṅgārakāsuṃ jalitaṃ vihijja;
::

::gathalast
Samuṭṭhite sajjumahāravinde ṭhatvāna yo seṭṭhi adāsi dānaṃ.
::

::hangnum
224\. {pb:O:0.0055}
::

::gatha1
Migena yenāpevijaññamekaṃ bhītaṃvadhāmocayituṃkuraṅgiṃ;
::

::gathalast
Āghātane attasiraṃṭhapetvāpamocitā’ñññapipāṇisaṅghā.
::

::hangnum
225\.
::

::gatha1
Yo sattavasso visikhāya paṃsu kīḷāparo sambhavanāmako’pi;
::

::gathalast
Sabbaññulīḷhāya niguḷhapañhaṃ puṭṭho viyākāsi sucīratena.
::

::hangnum
226\.
::

::gatha1
Hitvā nikantiṃ sakajīvite’pi baddhāsakucchimhi ca vettavalliṃ;
::

::gathalast
Sākhāmige nekasahassasaṅkhe vadhāpamocesi kapissaroyo.
::

::hangnum
227\.
::

::gatha1
Santappayaṃ dhammasudhārasena yo mānuse tuṇḍilasūkaro’pi;
::

::gathalast
Isī’va katvā atha ñāyaganthaṃ nijaṃ pavattesi cirāya dhammaṃ.
::

::hangnum
228\. {pb:O:0.0056}
::

::gatha1
Paccatthikaṃ puṇṇakayakkhamuggaṃ mahiddhikaṃ kāmaguṇesu giddhaṃ;
::

::gathalast
Yo tikkhapaññovidhurābhidhānodamesi kāḷāgirimattakamhi.
::

::hangnum
229\.
::

::gatha1
Kulāvasāyi avirūḷhapakkho yo buddhimā vaṭṭakapotako’pi;
::

::gathalast
Saccena dāvaggimabhijjalantaṃ vassena nibbāpayi vārido’va.
::

::hangnum
230\.
::

::gatha1
Yo maccharājāpi avuṭṭhikāledisvānamacche tasitekilante;
::

::gathalast
Saccenavākyenamahoghapuṇṇaṃmuhuttamattenaakāsiraṭṭhaṃ.
::

::hangnum
231\.
::

::gatha1
Vicittahatthassa rathādikāni vasundharā kampana kāraṇāni;
::

::gathalast
Putte’nujāte sadisecadāreyo’dajjivessantarajātiyampi.
::

::hangnum
232\. {pb:O:0.0057}
::

::gatha1
Buddho bhavitvā api diṭṭhadhamma sukhānapekkho karuṇānuvattī;
::

::gathalast
Sabbaṃ sahanto avamānanādiṃ yodukkaraṃ lokahitaṃakāsi.
::

::hangnum
233\.
::

::gatha1
Balena saddhiṃ caturaṅgikena abhiddavantaṃ atibhiṃsanena;
::

::gathalast
Ajeyyasatthaṃ paramiddhipattaṃ damesi yo ālavakampī yakkhaṃ.
::

::hangnum
234\.
::

::gatha1
Dehābhinikkhanta hutāsanacci mālākulaṃ brahmabhavaṃ karitvā;
::

::gathalast
Bhetvāna diṭṭhiṃ sucirānubaddhaṃ damesi yo brahmavaraṃ munindo.
::

::hangnum
235\.
::

::gatha1
Accaṅkusaṃ dānasudhota gaṇḍaṃ nipātitaṭṭhālaka gopurādiṃ;
::

::gathalast
Dhāvantamagge dhanapālahatthiṃ damesi yo dāruṇamantakaṃ’va.
::

::hangnum
236\. {pb:O:0.0058}
::

::gatha1
Manussarattāruṇapāṇipādamukkhippa khaggaṃ anubandhamānaṃ;
::

::gathalast
Mahādayo duppasahaṃ parehi damesi yo aṅgulimālacoraṃ.
::

::hangnum
237\.
::

::gatha1
Yo dhammarājā vijitārisaṅgho pavattayanto varadhammacakkaṃ;
::

::gathalast
Saddhamma saññaṃ ratanākarañca ogāhayī saṃ parisaṃ samaggaṃ.
::

::hangnum
238\.
::

::gatha1
Tasseva saddhamma varādhipassatathāgatassa’ppaṭipuggalassa;
::

::gathalast
Anantañāṇassa visāradassa esā mahākāruṇikassa dhātu.
::

::hangnum
239\.
::

::gatha1
Anena saccena jinassa dhātu khippaṃ samāruyha nabhantarāḷaṃ;
::

::gathalast
Sudhaṃsulekheva samujjalanti kaṅkhaṃ vinodetu mahājanassa.
::

::hangnum
240\. {pb:O:0.0059}
::

::gatha1
Tasmiṃ khaṇe sā jinadantadhātu nabhaṃ samuggamma pabhāsayantī;
::

::gathalast
Sabbā disā osadhitārakā’va janaṃ pasādesi vtiṇṇakaṅkhaṃ.
::

::hangnum
241\.
::

::gatha1
Athotaritvā gaganaṅgaṇamhā sā matthake seṭṭhisutassa tassa;
::

::gathalast
Patiṭṭhahitvāna sudhābhisittagattaṃ’va taṃ pīṇayi bhattitinnaṃ.
::

::hangnum
242\.
::

::gatha1
Dasvāna taṃ acchariyaṃ nigaṇṭhā iccabravuṃ paṇḍunarādhipaṃ taṃ;
::

::gathalast
Vijjābalaṃ seṭṭhisutassa etaṃ na dhātuyā deva ayampabhāvo.
::

::hangnum
243\.
::

::gatha1
Nisamma tesaṃ vacanaṃ narindo iccabravī seṭṭhisutaṃ subhaddaṃ;
::

::gathalast
Yathā ca ete abhisaddaheyyuṃ tathāvidhaṃ dassaya iddhimaññaṃ.
::

::hangnum
244\.
::

::gatha1
Tato subhaddo tapanīyapatte sugandhisītodakapūritamhi;
::

::gathalast
Vaḍḍhesi dhātuṃ munipuṅgavassa anussaranto caritabbhutāni.
::

::hangnum
245\. {pb:O:0.0060}
::

::gatha1
Sā rājahaṃ sī’va vidhāvamānā sugandhitoyamhi padakkhiṇena;
::

::gathalast
Ummujjamānā ca nimujjamānā jane pamodassudhare akāsi.
::

::hangnum
246\.
::

::gatha1
Tato ca kāsuṃ visikhāyamajjhe katvā tahiṃ dhātumabhikkhipitvā;
::

::gathalast
Paṃsūhi sammā abhipūrayitvā bahūhi maddāpayi kuñjarehi.
::

::hangnum
247\.
::

::gatha1
Bhetvā mahiṃuṭṭhahi cakkamattaṃ virājamānaṃ maṇikaṇṇikāya;
::

::gathalast
Pabhassaraṃ rūpiyakesarehi saroruhaṃ kañcanapattapāḷiṃ.
::

::hangnum
248\.
::

::gatha1
Patiṭṭhabhitvāna tahiṃ saroje mandānilāvattitareṇu jāle;
::

::gathalast
Obhāsayanti’va disā pabhāhi diṭṭhā muhuttena jinassadhātu.
::

::hangnum
249\.
::

::gatha1
Khipiṃsu vatthābharaṇāni maccā pavassayuṃ pupphamayañca vassaṃ;
::

::gathalast
Ukkuṭṭhisaddehi ca sadhukāranādehi puṇṇaṃ nagaraṃ akaṃsu.
::

::hangnum
250\. {pb:O:0.0061}
::

::gatha1
Te titthiyā taṃ abhivañcanaṃ’ti rājādhirājaṃ atha saññapetvā;
::

::gathalast
Jigucchanīye kuṇapādikehi khipiṃsu dhātuṃ parikhāya piṭṭhe.
::

::hangnum
251\.
::

::gatha1
Tasmiṃ khaṇe pañcavidhambujehisañchāditāhaṃsagaṇopabhuttā;
::

::gathalast
Madhubbatālī virutābhirāmā ahosi sā pokkharaṇī’va nandā.
::

::hangnum
252\.
::

::gatha1
Gajādhipā koññcaravaṃ raviṃsu kariṃsu hesāninadaṃ turaṅgā;
::

::gathalast
Ukkuṭṭhinādaṃ akariṃsu maccā suvāditā dundubhiādayo’pi.
::

::hangnum
253\.
::

::gatha1
Thomiṃsu maccā thutigītakehi nacciṃsu ottappavibhusanā’pi;
::

::gathalast
Vatthāni sīse bhamayiṃsu mattā bhujāni poṭhesumudaggacittā.
::

::hangnum
254\. {pb:O:0.0062}
::

::gatha1
Dhūpehi kālāgarusambhavehi ghanāvanaddhaṃ’va nabhaṃ ahosi;
::

::gathalast
Samussitānekadhajāvalīhi puraṃ tadā vatthamayaṃ’va āsi.
::

::hangnum
255\.
::

::gatha1
Disvā tamaccheramacintanīyaṃ āmoditāmaccagaṇā samaggā;
::

::gathalast
Atthe niyojetu mupecca tassa vadiṃsu paṇḍussa narādhipassa.
::

::hangnum
256\.
::

::gatha1
Disvāna yo īdisakampi rāja iddhānubhāvaṃ munipuṅgavassa;
::

::gathalast
Pasādamattampi kareyya noce kimatthiyā tassa bhaveyya paññā.
::

::hangnum
257\.
::

::gatha1
Pasādanīyesu guṇesu rāja pasādanaṃ sādhujanassa dhammo;
::

::gathalast
Pupphanti sabbe sayameva vande samuggate komudakānanāni.
::

::hangnum
258\. {pb:O:0.0063}
::

::gatha1
Vācāya tesaṃ pana dummatīnaṃ mā saggamaggaṃ pajahittha rāja;
::

::gathalast
Andhe gahetvā vicareyya ko hi anvesamāno supathaṃ amūḷho.
::

::hangnum
259\.
::

::gatha1
Narādhipā kappiṇa bimbisāra suddhodanādi api tejavantā;
::

::gathalast
Taṃ dhammarājaṃ saraṇaṃ upecca piviṃsu dhammāmatamādarena.
::

::hangnum
260\.
::

::gatha1
Sahassanetto tidasādhipo’pi khīṇāyuko khiṇabhavaṃ munindaṃ;
::

::gathalast
Upecca dhammaṃ vimalaṃ nisamma alattha āyuṃ api diṭṭhadhammo.
::

::hangnum
261\.
::

::gatha1
Tuvampi tasmiṃ jitapañcamāre devātideve varadhammarāje;
::

::gathalast
Saggāpavaggādhigamāya khippaṃ cittaṃ pasādehi narādhirāja.
::

::hangnum
262\. {pb:O:0.0064}
::

::gatha1
Sutvānatesaṃ vacanaṃ narindo vikiṇṇakaṅkho ratanattayamhi;
::

::gathalast
Senāpatiṃ atthavaraṃ avoca pahaṭṭhabhāvo parisāya majjhe.
::

::hangnum
263\.
::

::gatha1
Asaddahāno ratanattayassa guṇe bhavacchedanakāraṇassa;
::

::gathalast
Cirāya dulladdhipathe caranto ṭhito sarajje api vañcitohaṃ.
::

::hangnum
264\.
::

::gatha1
Mohena khajjopanakaṃ dhamesiṃ sītaddito dhumasikhe jalante;
::

::gathalast
Pipāsito sindhujalaṃ pahāya piviṃ pamādena marīcitoyaṃ.
::

::hangnum
265\.
::

::gatha1
Pariccajitvā amataṃ cirāya jivatthiko tikkhavisaṃ akhādiṃ;
::

::gathalast
Vihāya’haṃ campakapupphadāmaṃ adhārayiṃ jattusu nāgabhāraṃ.
::

::hangnum
266\. {pb:O:0.0065}
::

::gatha1
Gantvāna khippaṃ parikhā samīpaṃ ārādhayitvā jinadantadhātuṃ;
::

::gathalast
Ānehi pūjāvidhinā karissaṃ puññāni sabbattha sukhāvahāni.
::

::hangnum
267\.
::

::gatha1
Gantvātatesoparikhāsamīpaṃ senādhinātho paramappatīto;
::

::gathalast
Dhātuṃ munindassa namassamāno ajjhesi rañño hitamā caranto
::

::hangnum
268\.
::

::gatha1
Cirāgataṃ diṭṭhimalaṃ pahāya alattha saddhaṃ sugate narindo;
::

::gathalast
Pāsādamāgamma pasādamassa vaḍḍhehi rañño ratanattayamhi.
::

::hangnum
269\.
::

::gatha1
Tasmiṃ khaṇe pokkharaṇī vicittā phullehi sovaṇṇasaroruhehi;
::

::gathalast
Alaṅkarontī gaganaṃ ahosi mandākinīvābhinavāvatārā.
::

::hangnum
270\.
::

::gatha1
Haṃsaṅgaṇevātha munindadhātu sā paṅkajā paṅkajamokkamanti;
::

::gathalast
Kundāvadātāhi pabhāhi sabbaṃ khirodakucchiṃ’va puraṃ akāsi.
::

::hangnum
271\. {pb:O:0.0066}
::

::gatha1
Tato surattañjalipaṅkajamhi patiṭṭhahitvāna camupatissa;
::

::gathalast
Sandissamānā mahatā janena mahapphalaṃ mānusakaṃ akattha.
::

::hangnum
272\.
::

::gatha1
Sutvāna vuttantamimaṃ narindo pahaṭṭhabhāvopadasā’va gantvā;
::

::gathalast
Saṃsūcayanto diguṇaṃ pasādaṃ suvimhitopañjalikoavoca.
::

::hangnum
273\.
::

::gatha1
Vohāradakkhā manujā muninda saṅghaṭṭayitvā nikasopalamhi;
::

::gathalast
Karontiagghaṃ varakañcanassa esohi dhammo caritopurāṇo.
::

::hangnum
274\.
::

::gatha1
Maṇiṃ pasatthākarasambhavampi hutāsakammehabhīsaṅkharitvā;
::

::gathalast
Pāpentirājaññakirīṭakoṭiṃ vibhusanattaṃ vidunomanussā.
::

::hangnum
275\. {pb:O:0.0067}
::

::gatha1
Vīmaṃsanatthāya tavādhunāpi mayā kataṃ sabbamidaṃ muninda;
::

::gathalast
Āguṃ mahantaṃ khama bhuripañña khippaṃ mamālaṅkuru uttamaṅgaṃ.
::

::hangnum
276\.
::

::gatha1
Patiṭṭhitā tassa tato kirīṭe maṇippabhā bhāsini dantadhātu;
::

::gathalast
Amuñci raṃsī dhavalā pajāsu sinehajātā iva khīradhārā.
::

::hangnum
277\.
::

::gatha1
So dantadhātuṃ sirasāvahanto padakkhiṇaṃtaṃnagaraṃ karitvā;
::

::gathalast
Sampūjayanto kusumādikehi susajjitante puramāharittha.
::

::hangnum
278\.
::

::gatha1
Samussitodārasitātapatte pallaṅkaseṭṭhe ratanujjalamhi;
::

::gathalast
Patiṭṭhapetvāna jinassa dhātuṃ pūjesi rājā ratanādikehi.
::

::hangnum
279\.
::

::gatha1
Buddhādivatthuttayameva rājā āpāṇakoṭiṃ saraṇaṃ upecca;
::

::gathalast
Hitvā vihiṃsaṃ karuṇādhivāso ārādhayī sabbajanaṃ guṇehi.
::

::hangnum
280\. {pb:O:0.0068}
::

::gatha1
Kāresi nānāratanappabhāhi sahassaraṃsīṃ’va virocamānaṃ;
::

::gathalast
Narādhipo bhattibharānurūpaṃ sucittitaṃ dhātunivesanampi.
::

::hangnum
281\.
::

::gatha1
Vaḍḍhesi so dhātugharamhi dhātuṃ alaṅkaritvā sakalaṃ purampi;
::

::gathalast
Sesena pūjāvidhinā atitto pūjesi raṭṭhaṃ sadhanaṃ sabhoggaṃ.
::

::hangnum
282\.
::

::gatha1
Āmantayitvā guhasīvarājaṃ sammānitaṃ attasamaṃ karitvā;
::

::gathalast
Dānādikaṃ puññamanekarūpaṃ saddhādhano sañciṇirājaseṭṭho.
::

::hangnum
283\.
::

::gatha1
Tato so bhupālo kumatijanasaṃsaggamanayaṃ,
::

::gatha2
Nirākatvā magge sugatavacanujjotasugame;
::

::gatha3
Padhāvanto sammā saparahitasampatticaturo,
::

::gathalast
Pasatthaṃ lokatthaṃ acari caritāvajjitajano.
::

::centre
Tatiyo paricchedo.
::

::hangnum
284\. {pb:O:0.0069}
::

::gatha1
Carati dharaṇi pāle rājadhammesu tasmiṃ,
::

::gatha2
Samaracaturaseno khīradhāro narindo;
::

::gatha3
Nijabhujabalalīlā’rātidappappamāthī,
::

::gathalast
Vibhavajanitamāno yuddhasajjo’bhigañchi.
::

::hangnum
285\.
::

::gatha1
Karivaramatha disvā so guhādvārayātaṃ,
::

::gatha2
Paṭibhayarahitatto sīharājā’va rājā;
::

::gatha3
Nijanagarasamīpāyātametaṃ narindaṃ,
::

::gathalast
Amitabalamamahoghenottharantā’bhiyāyi.
::

::hangnum
286\.
::

::gatha1
Uditabahaḷadhūlīpāḷiruddhantaḷikkho,
::

::gatha2
Samadavividhayodhārāvasaṃrambhabhīme;
::

::gatha3
Nisitasarasatālīvassadhārākarāḷe,
::

::gathalast
Ajini mahati yuddhe paṇḍuko khīradhāraṃ.
::

::hangnum
287\. {pb:O:0.0070}
::

::gatha1
Atha narapatiseṭṭho saṅgahetvāna raṭṭhaṃ,
::

::gatha2
Nija tanuja varasmiṃ rajjabhāraṃ nidhāya;
::

::gatha3
Sugata dasana dhātuṃ sampaṭicchāpayitvā,
::

::gathalast
Pahiṇi ca guhasīvaṃ sakkaritvā saraṭṭhaṃ.
::

::hangnum
288\.
::

::gatha1
Suviramavanīpālo saññamaṃ ajjhupeto,
::

::gatha2
Vividha vibhava dānāyācake tappayitvā;
::

::gatha3
Tidasapura samājaṃ dehabhedā payāto,
::

::gathalast
Kusala phalamanappaṃ patthitaṃ paccalattha.
::

::hangnum
289\.
::

::gatha1
Narapati guhasīvo taṃ munindassa dhātuṃ,
::

::gatha2
Sakapuramupanetvā sādhu sammānayanto;
::

::gatha3
Sugati gamana magge pāṇino yojayanto,
::

::gathalast
Sucarita mabhirūpaṃ sañciṇanto vihāsi.
::

::hangnum
290\. {pb:O:0.0071}
::

::gatha1
Agaṇitamahimassujje nirañño tanūjo,
::

::gatha2
Purima vayasi yevāraddhasaddhābhiyogo;
::

::gatha3
Dasabala tanudhātuṃ pūjituṃ tassa rañño,
::

::gathalast
Puravara mupāyāto dantanāmo kumāro.
::

::hangnum
291\.
::

::gatha1
Guṇajanita pasādaṃ taṃ kaliṅgādhināthaṃ,
::

::gatha2
Nikhila guṇa nivāso so kumāro karitvā;
::

::gatha3
Vividha mahavidhānaṃ sādhusampādayanto,
::

::gathalast
Avasi sugatadhātuṃ anvahaṃ vandamāno.
::

::hangnum
292\.
::

::gatha1
Abhavi ca guhasīvassāvanīsassa dhitā,
::

::gatha2
Vikaca kuvalayakkhī haṃsakantābhiyātā;
::

::gatha3
Vadana jita sarojā hāridhammillabhārā,
::

::gathalast
Kucabharanamitaṅgi hema mālābhidhānā.
::

::hangnum
293\. {pb:O:0.0072}
::

::gatha1
Akhilaguṇanidhānaṃ bandhubhāvānurūpaṃ,
::

::gatha2
Suvimalakulajātaṃ taṃ kumāraṃ viditvā;
::

::gatha3
Narapati guhasīvo attano dhītaraṃ taṃ,
::

::gathalast
Adadi sabahumānaṃ rājaputtassa tassa.
::

::hangnum
294\.
::

::gatha1
Manujapati kumāraṃ dhāturakkhādhikāre,
::

::gatha2
Pacuraparijanaṃ taṃ sabbathā yojayitvā;
::

::gatha3
Gava mahisa sahassādīhi sampīṇayitvā,
::

::gathalast
Saka vibhava sarikkhe issaratte ṭhapesi.
::

::hangnum
295\.
::

::gatha1
Samarabhuvi vinaṭṭhe khīradhāre narinde,
::

::gatha2
Malayavanamupetā bhāgineyyā kumārā;
::

::gatha3
Pabala mati mahantaṃ saṃharitvā balaggaṃ,
::

::gathalast
Upapuramupagañchuṃ dhātuyā gaṇhanatthaṃ.
::

::hangnum
296\.
::

::gatha1
Atha nagarasamīpe te nivesaṃ karitvā,
::

::gatha2
Savaṇakaṭukametaṃ sāsanaṃ pesayiṃsu;
::

::gatha3
Sugatadasanadhātuṃ dehi vā khippamamhaṃ,
::

::gathalast
Yasasirijananiṃ vā kīḷa saṅgāmakeḷiṃ.
::

::hangnum
297\. {pb:O:0.0073}
::

::gatha1
Sapadi dharaṇipālo sāsanaṃ taṃ suṇitvā,
::

::gatha2
Avadi rahasi vācaṃ rājaputtassa tassa;
::

::gatha3
Nahi sati mama dehe dhātumaññassa dassaṃ,
::

::gathalast
Ahamapi yadi jetuṃ neva te sakkuṇeyyaṃ.
::

::hangnum
298\.
::

::gatha1
Suranara namitaṃ taṃ dantadhātuṃ gahetvā,
::

::gatha2
Gahita dijavilāso sīhaḷaṃ yāhi dīpaṃ;
::

::gatha3
Iti vacanamudāraṃ mātulassātha sutvā,
::

::gathalast
Tamavaca guhasīvaṃ dantanāmo kumāro.
::

::hangnum
299\.
::

::gatha1
Tavaca mamaca ko vā sīhaḷe bandhubhūto,
::

::gatha2
Jinavaraṇasaroje bhattiyutto ca kovā;
::

::gatha3
Jalanīdhiparatīre sīhaḷaṃ khuddadesaṃ,
::

::gathalast
Kathamahamatinessaṃ dantadhātuṃ jinassa.
::

::hangnum
300\. {pb:O:0.0074}
::

::gatha1
Tamavadi guhasīvo bhāgineyyaṃ kumāraṃ,
::

::gatha2
Dasabalatanudhātu saṇṭhitā sīhaḷasmiṃ;
::

::gatha3
Bhavabhayahatidakkho vattate satthudhammo,
::

::gathalast
Gaṇanapathamatītā bhikkhavo cāvasiṃsu.
::

::hangnum
301\.
::

::gatha1
Mama ca piyasahāyo so mahāsena rājā,
::

::gatha2
Jinacaraṇasarojadvandasevābhiyutto;
::

::gatha3
Salilamapi ca phuṭṭhaṃ dhātuyā patthayanto,
::

::gathalast
Vividharatanajātaṃ pābhataṃ pesayittha.
::

::hangnum
302\.
::

::gatha1
Pabhavati manujindo sabbadā buddhimā so,
::

::gatha2
Sugatadasanadhātuṃ pūjituṃ pūjaneyyaṃ;
::

::gatha3
Paricitavisayamhā vippavutthaṃ bhavantaṃ,
::

::gathalast
Vividhavibhavadānā sādhu saṅgaṇhituñca.
::

::hangnum
303\. {pb:O:0.0075}
::

::gatha1
Nija duhitupatiṃ taṃ itthamārādhayitvā,
::

::gatha2
Narapati guhasīvo saṅgahetvāna senaṃ;
::

::gatha3
Raṇadharaṇimupeto so kumārehi saddhiṃ,
::

::gathalast
Maraṇaparavasattaṃ ajjhagā yujjhamāno.
::

::hangnum
304\.
::

::gatha1
Atha narapati putto dantanāmo suṇitvā,
::

::gatha2
Savaṇa kaṭukametaṃ mātulassappavattiṃ;
::

::gatha3
Gahita dijavilāso dantadhātuṃ gahetvā,
::

::gathalast
Turita turita bhūto so puramhā paḷāyi.
::

::hangnum
305\.
::

::gatha1
Sarabhasa mupagantvā dakkhiṇaṃ cātha desaṃ,
::

::gatha2
Avicalitasabhāvo iddhiyā devatānaṃ;
::

::gatha3
Nadimatimahatiṃ so uttaritvāna puṇṇaṃ,
::

::gathalast
Nidahi dasanadhātuṃ vālukārāsimajjhe.
::

::hangnum
306\.
::

::gatha1
Puna puramupagantvā taṃ gahītaññavesaṃ,
::

::gatha2
Bhariyamapi gahetvā āgato tattha khippaṃ;
::

::gatha3
Sugatadasanadhātuṃ vālukāthupakucchiṃ,
::

::gathalast
Ṭhapitamupacaranto acchi gumbantarasmiṃ.
::

::hangnum
307\. {pb:O:0.0076}
::

::gatha1
Sapadi nabhasi thero gacchamāno paneko,
::

::gatha2
Vividhakiraṇajālaṃ vālukārāsithūpā;
::

::gatha3
Aviraḷitamudentaṃ dhātuyā tāya disvā,
::

::gathalast
Paṇami sugatadhātuṃ otaritvāna tattha.
::

::hangnum
308\.
::

::gatha1
Munisutamatha disvā jampatī te patītā,
::

::gatha2
Nijagamanavidhānaṃ sabbamārocayiṃsu;
::

::gatha3
Dasabalatanujo so dhāturakkhā niyutto,
::

::gathalast
Parahitaniratatto te ubho ajjhabhāsi.
::

::hangnum
309\.
::

::gatha1
Dasabalatanudhātuṃ sīhaḷaṃ netha tumhe,
::

::gatha2
Agaṇita tanukhedā vītasārajjametaṃ;
::

::gatha3
Api ca gamanamagge jātamatte vighāte,
::

::gathalast
Saratha mamamanekopaddavacchedadakkhaṃ.
::

::hangnum
310\. {pb:O:0.0077}
::

::gatha1
Iti sugatananūjo jampatīnaṃ kathetvā,
::

::gatha2
Puna’pi tadanurūpaṃ desayitvāna dhammaṃ;
::

::gatha3
Puthutaramapanetvā sokasallañca gāḷhaṃ,
::

::gathalast
Sakavasatimupeto antalikkhena dhīro.
::

::hangnum
311\.
::

::gatha1
Bhujagabhavanavāsī ninnagāyātha tassā,
::

::gatha2
Bhujagapati mahiddhi paṇḍuhārābhidhāno;
::

::gatha3
Sakapurapavaramhā nikkhamitvā caranto,
::

::gathalast
Samupagami tadā taṃ ṭhānamicchāvasena.
::

::hangnum
312\.
::

::gatha1
Vimalapulinathūpā so samuggacchamānaṃ,
::

::gatha2
Sasiruciramarīcijjālamālokayitvā;
::

::gatha3
Ṭhitamatha munidhātuṃ vālukārasigabbhe,
::

::gathalast
Kimidamiti sakaṅkhaṃ pekkhamāno avedi.
::

::hangnum
313\. {pb:O:0.0078}
::

::gatha1
Sapadi sabahumāno so asandissamāno,
::

::gatha2
Ratanamayakaraṇḍaṃ dhātuyuttaṃ gilitvā;
::

::gatha3
Vitataputhuladeho bhogamālāhi tuṅgaṃ,
::

::gathalast
Kaṇakasikharirājaṃ veṭhayitvā sayittha.
::

::hangnum
314\.
::

::gatha1
Salilanidhisamīpaṃ jampatī gantukāmā,
::

::gatha2
Pulinatalagataṃ taṃ dantadhātuṃ adisvā;
::

::gatha3
Nayanasaliladhāraṃ sokajātaṃ kirantā,
::

::gathalast
Sugatasutavaraṃ taṃ taṅkhaṇe’nussariṃsu.
::

::hangnum
315\.
::

::gatha1
Atha sugatasuto so cintitaṃ saṃviditvā,
::

::gatha2
Agami savidhamesaṃ sokadinānanānaṃ;
::

::gatha3
Asuṇi ca jinadhātuṃ vālukārāsimajjhe,
::

::gathalast
Nīhitamapi adiṭṭhaṃ pūjitaṃ jampatīhi.
::

::hangnum
316\.
::

::gatha1
Sayitamatha yatīso dibbacakkhuppabhāvā,
::

::gatha2
Ratanagirinikuñje nāgarājaṃ apassi;
::

::gatha3
Vihagapatisarīraṃ māpayi tammuhutte,
::

::gathalast
Vitataputhulapakkhena’ntaḷikkhaṃ thakentaṃ.
::

::hangnum
317\. {pb:O:0.0079}
::

::gatha1
Jaladhimatigabhīraṃ taṃ dvidhā so karitvā,
::

::gatha2
Pabalapavanavegena’ttano pakkhajena;
::

::gatha3
Sarabhasa mahidhāvaṃ bhīmasaṃrambhayogā,
::

::gathalast
Abhigami bhujagindaṃ merupāde nipannaṃ.
::

::hangnum
318\.
::

::gatha1
Jahitabhujagaveso taṅkhaṇe so phaṇindo,
::

::gatha2
Paṭibhayacakitatto saṃkhipitvāna bhoge;
::

::gatha3
Sarabhasa mupagantvā tassa pāde namitvā,
::

::gathalast
Vinayamadhuramitthaṃ taṃ munīsaṃ avoca.
::

::hangnum
319\.
::

::gatha1
Sakalajanahitatthaṃ eva jāyanti buddhā,
::

::gatha2
Bhavati janahitatthaṃ dhātumattassa pūjā;
::

::gatha3
Ahamapi jinadhātuṃ pūjayitvā mahagghaṃ,
::

::gathalast
Kusalaphalamanappaṃ sañciṇissaṃ’ti gaṇhiṃ.
::

::hangnum
320\. {pb:O:0.0080}
::

::gatha1
Atha manujagaṇānaṃ saccabodhārahānaṃ,
::

::gatha2
Vasatibhavanamesā nīyyate sīhaḷaṃ taṃ;
::

::gatha3
Munivaratanudhātuṃ tena dehīti vutto,
::

::gathalast
Bhujagapati karaṇḍaṃ dhātugabbhaṃ adajji.
::

::hangnum
321\.
::

::gatha1
Vihagapatitanuṃ taṃ saṃharitvāna thero,
::

::gatha2
Jalacarasatabhīmā aṇṇavā uppatitvā;
::

::gatha3
Sakalapathavicakke rajjalakkhiṃ’va dhātuṃ,
::

::gathalast
Narapatitanujānaṃ jampatīnaṃ adāsi.
::

::hangnum
322\.
::

::gatha1
Iti katabahukāre saṃyaminde payāte,
::

::gatha2
Sugatadasanadhātuṃ muddhanā ubbahantā;
::

::gatha3
Mahati vipinadevādīhi magge payutte,
::

::gathalast
Vividhamahavidhāne te tato nikkhamiṃsu.
::

::hangnum
323\. {pb:O:0.0081}
::

::gatha1
Mudusurabhīsamīro kaṇṭakādivyapeto,
::

::gatha2
Vimalapulinahārī āsī sabbattha maggo;
::

::gatha3
Ayanamupagate te dantadhātuppabhāvā,
::

::gathalast
Nigamanagaravāsī sādhu sammānayiṃsu.
::

::hangnum
324\.
::

::gatha1
Kusumasurabhicuṇṇākiṇṇahatthāhi niccā,
::

::gatha2
Sakutukamanuyātā kānane devatāhī;
::

::gatha3
Acalagahaṇaduggaṃ khepayitvāna maggaṃ,
::

::gathalast
Agamumaturitā te paṭṭanaṃ tāmalittiṃ.
::

::hangnum
325\.
::

::gatha1
Acalapadarabaddhaṃ suṭṭhitodārakūpaṃ,
::

::gatha2
Uditaputhulakāraṃ dakkhanīyāmakañca;
::

::gatha3
Sayamabhimatalaṅkāgāminiṃ nāvamete,
::

::gathalast
Sapadi samuparūḷhaṃ addasuṃ vāṇijehi.
::

::hangnum
326\. {pb:O:0.0082}
::

::gatha1
Atha dijapavarā te sīhaḷaṃ gantumicchaṃ,
::

::gatha2
Sarabhasa mupagantvā nāvikassāvadiṃsu;
::

::gatha3
Sutisukhavacasā so sādhuvuttena cesaṃ,
::

::gathalast
Pamuditahadayo te nāvamāropayittha.
::

::hangnum
327\.
::

::gatha1
Jalanidhimabhirūḷhesvesu ādāya dhātuṃ,
::

::gatha2
Samabhavumupasannā lolakallolamālā;
::

::gatha3
Samasurabhimanuñño uttaro vāyi vāto,
::

::gathalast
Vimalarucirasobhā sabbathā’suṃ disā’pi.
::

::hangnum
328\.
::

::gatha1
Nabhasi asitasobhe venateyyo’va nāvā,
::

::gatha2
Pabalapavanavegā sattataṃ dhāvamānā;
::

::gatha3
Nayanavisayabhāvātītatīrācalādiṃ,
::

::gathalast
Pavisi jaladhimajjhaṃ pheṇapupphābhikiṇṇaṃ.
::

::hangnum
329\. {pb:O:0.0083}
::

::gatha1
Atha abhavi samuddo bhīmasaṃvaṭṭavātā,
::

::gatha2
Bhīhatasikharikūṭākāravīcippabandho;
::

::gatha3
Savanabhiduraghorārāvarundhantalikkho,
::

::gathalast
Bhayacakitamanussakkandito sabbarattiṃ.
::

::hangnum
330\.
::

::gatha1
Udayasikharisīsaṃ nūtanādiccabimbe,
::

::gatha2
Upagatavati tassā rattiyā accayamhi;
::

::gatha3
Salilanidhijalaṃ taṃ santakallolamālaṃ,
::

::gathalast
Asitamaṇivicittaṃ koṭṭimaṃ’vāvabhāsi.
::

::hangnum
331\.
::

::gatha1
Atha vitataphaṇālī bhiṃsanā keci nāgā,
::

::gatha2
Surabhikusumahatthā keci dibbattabhāvā;
::

::gatha3
Ruciramaṇipadīpe keci sandhārayantā,
::

::gathalast
Nijasirasi karontā keci kaṇḍuppalānī.
::

::hangnum
332\. {pb:O:0.0084}
::

::gatha1
Phuṭakumudakalāpe jattuneke vahantā,
::

::gatha2
Kaṇakakalasamālā ukkhipattā ca keci;
::

::gatha3
Pavanacalitaketuggāhakā keci eke,
::

::gathalast
Rucira kaṇaka cuṇṇāpuṇṇacaṅgoṭahatthā.
::

::hangnum
333\.
::

::gatha1
Salaḷitaramaṇiyaṃ keci naccaṃ karontā,
::

::gatha2
Salayamadhuragītaṃ gāyamānā’va keci;
::

::gatha3
Pacuraturiyabhaṇḍe āhanantā’va eke,
::

::gathalast
Munivaratanudhātuṃ pūjituṃ uṭṭhahiṃsu.
::

::hangnum
334\.
::

::gatha1
Rucirakacakalāpā rājakaññāya tassā,
::

::gatha2
Munivaradasanaṃ taṃ niggatevindulekhā;
::

::gathalast
Ujurajatasalākā sannibhe muñci raṃsī.
::

::hangnum
335\. {pb:O:0.0085}
::

::gatha1
Atulitamanubhāvaṃ dhātuyā pekkhataṃ taṃ,
::

::gatha2
Pamuditahadayānaṃ taṅkhaṇe pannagānaṃ;
::

::gatha3
Paṭiravaharitānaṃ sādhuvādādikānaṃ,
::

::gathalast
Gaganamapariyantaṃ’vāsi vitthāritānaṃ.
::

::hangnum
336\.
::

::gatha1
Pavisi sugata dāṭhādhātu sā moḷigabbhaṃ,
::

::gatha2
Puna gaganatalamhā otaritvāna tassā;
::

::gatha3
Phaṇadharanivahā te taṃ tariṃ vārayitvā,
::

::gathalast
Mahamakarumudāraṃ sattarattindivaṃhi.
::

::hangnum
337\.
::

::gatha1
Acalamiva vimānaṃ antalikkhamhi nāvaṃ,
::

::gatha2
Gativirahitamamhorāsimajjhamhi disvā;
::

::gatha3
Bhayavilulitacittā jampatī te samaggā,
::

::gathalast
Dasabalatanujaṃ taṃ iddhimantaṃ sariṃsu.
::

::hangnum
338\.
::

::gatha1
Sapadi munisuto so cittamesaṃ viditvā,
::

::gatha2
Nabhasi jaladharālī maddamāno’bhigantvā;
::

::gatha3
Vihagapatisarīraṃ māpayitvā mahantaṃ,
::

::gathalast
Bhayacakitabhujaṅge te paḷāpesi khippaṃ.
::

::hangnum
339\. {pb:O:0.0086}
::

::gatha1
Itthaṃ buddhisute bhujaṅgajanitaṃ bhītiṃ sametvā gate,
::

::gatha2
Sā nāvā pavanā pakampitadhajā tuṅgaṃ taraṅgāvaliṃ;
::

::gatha3
Bhīndantī gativegasā puthutaraṃ meghāvalīsannibhaṃ,
::

::gathalast
Laṅkāpaṭṭanamotarittha sahasā therassa tassiddhiyā.
::

::centre
Catuttho paricchedo.
::

::hangnum
340\.
::

::gatha1
Saṃvaccharamhi navamamhi mahādisena,
::

::gatha2
Puttassa kittisirimeghanarādhipassa;
::

::gatha3
Te jampatī tamatha paṭṭanamotaritvā,
::

::gathalast
Devālaye paṭivasiṃsu manobhirāme.
::

::hangnum
341\. {pb:O:0.0087}
::

::gatha1
Disvāna te dvijavaro pathike nisāyaṃ,
::

::gatha2
Santappayittha madhurāsanapānakehi;
::

::gatha3
Rattikkhaye ca anurādhapurassa maggaṃ,
::

::gathalast
Chāyāpatīnamatha so abhivedayittha.
::

::hangnum
342\.
::

::gatha1
Ādāya te dasanadhātuvaraṃ jinassa,
::

::gatha2
Sammānitā dvijavarena’tha paṭṭanamhā;
::

::gatha3
Nikkhamma dūrataramaggamatikkamitvā,
::

::gathalast
Padvāragāmamanurādhapurassa’gañchuṃ.
::

::hangnum
343\.
::

::gatha1
Yaṃ dhammikaṃ naravaraṃ abhitakkayitvā,
::

::gatha2
Jāyāpatī visayametamupāgamiṃsu;
::

::gatha3
Taṃ vyādhinā samuditena mahādisena,
::

::gathalast
Laṅkissaraṃsucirakālakataṃ suṇiṃsu.
::

::hangnum
344\.
::

::gatha1
Sokena te sikharineva samuggatena,
::

::gatha2
Ajjhotthaṭā bahutaraṃ vilapīṃsu muḷhā;
::

::gatha3
Kāyiṃsu tesamatha mucchitamānasānaṃ,
::

::gathalast
Sabbā disā ca vidisā ca ghanandhakārā
::

::hangnum
345\. {pb:O:0.0088}
::

::gatha1
Sutvāna kittisirimeghanarādhipassa,
::

::gatha2
Rajjeṭhitassa ratanattayamāmakattaṃ;
::

::gatha3
Vassena nibbutamahādahanā’va kacchā,
::

::gathalast
Te jampatī samabhavuṃ hatasokatāpā.
::

::hangnum
346\.
::

::gatha1
Sutvāna meghagirināmamahāvihāre,
::

::gatha2
Bhikkhussa kassaci narādhipavallabhattaṃ;
::

::gatha3
Tassa’ntikaṃ samupagamma katātitheyyā,
::

::gathalast
Dhātuppavattimavadiṃsu ubho samecca.
::

::hangnum
347\.
::

::gatha1
Sutvāna so munivaro dasanappavattiṃ,
::

::gatha2
Haṭṭho yathāmatarasena’hisittagatto;
::

::gatha3
Gehe sake sapadi paṭṭavitānakehi,
::

::gathalast
Vaḍḍhesi dhātumamalaṃ samalaṅkatamhi.
::

::hangnum
348\. {pb:O:0.0089}
::

::gatha1
Tesañca jānipatikānamubhinnameso,
::

::gatha2
Katvāna saṅgahamuḷārataraṃ yathicchaṃ;
::

::gatha3
Vuttantametamabhivedayituṃ pasatthaṃ,
::

::gathalast
Laṅkādhipassa savidhaṃ pahiṇittha bhikkhuṃ.
::

::hangnum
349\.
::

::gatha1
Rājā vasantasamaye saha kāminīhi,
::

::gatha2
Uyyānakeḷisukha mekadine’nubhonto;
::

::gatha3
Āgacchamānamatha tattha sudurato’ca,
::

::gathalast
Taṃ vippasannamukhavaṇṇamapassi bhikkhuṃ.
::

::hangnum
350\.
::

::gatha1
So saṃyami samupagamma narādhipaṃ taṃ,
::

::gatha2
Vuttantametamabhivedayi tuṭṭhacitto;
::

::gatha3
Sutvāna taṃ paramapītibharaṃ vahanto,
::

::gathalast
Sampattacakkaratano’va ahosi rājā.
::

::hangnum
351\. {pb:O:0.0090}
::

::gatha1
Laṅkissaro dvijavarā jinadantadhātu,
::

::gatha2
Mādāya jānipatayo ubhaye samecca;
::

::gatha3
Essanti laṅkamacirena itīritaṃ taṃ,
::

::gathalast
Nemittikassa vacanañca tathaṃ amaññi.
::

::hangnum
352\.
::

::gatha1
Rājā tato mahatiyā parisāya saddhiṃ,
::

::gatha2
Tassānurādhanagarassa puruttarāya;
::

::gatha3
Āsāya taṃ sapadi meghagiriṃ vihāraṃ,
::

::gathalast
Saddho agañchi padasā’va pasannacitto.
::

::hangnum
353\.
::

::gatha1
Disvā tato sugatadhātumalabbhaneyyaṃ,
::

::gatha2
Ānandajassunivahehi ca tārahāraṃ;
::

::gatha3
Siñcaṃ vidhāya paṇidhiṃ bahumānapubbaṃ,
::

::gathalast
Romañcakañcukadharo iti cintayittha.
::

::hangnum
354\. {pb:O:0.0091}
::

::gatha1
So’haṃ anekaratanujjalamoḷidhāriṃ,
::

::gatha2
Pūjeyyamajja yadi duccajamuttamaṅgaṃ;
::

::gatha3
Lokattayekasaraṇassa tathāgatassa,
::

::gathalast
No dhātuyā mahamanucchavikaṃ kareyyaṃ.
::

::hangnum
355\.
::

::gatha1
Etaṃ pahūtaratanaṃ sadhanaṃ sabhoggaṃ,
::

::gatha2
Sampūjayaṃ api dharāvalayaṃ asesaṃ;
::

::gatha3
Pūjaṃ karomi tadanucchavikaṃ ahaṃ’ti,
::

::gathalast
Cinteyya kohi bhuvanesu amūḷhatitto.
::

::hangnum
356\.
::

::gatha1
Laṅkādhipaccamidamappataraṃ mamāsi,
::

::gatha2
Buddho guṇehi vividhehi pamāṇa suñño;
::

::gatha3
So’haṃ parittavibhavo tibhavekanāthaṃ,
::

::gathalast
Taṃ tādisaṃ dasabalaṃ kathamaccayissaṃ.
::

::hangnum
357\. {pb:O:0.0092}
::

::gatha1
Itthaṃ punappuna tadeva vicintayanto,
::

::gatha2
Āpajji so dhitiyuto’pi visaññibhāvaṃ;
::

::gatha3
Saṃvījito sapadi cāmaramārutena,
::

::gathalast
Khinnena sevakajanena alattha saññaṃ.
::

::hangnum
358\.
::

::gatha1
Thokampi bījamatha vā abhiropayantā,
::

::gatha2
Medhāvino mahatiyā’pi masundharāya;
::

::gatha3
Kālena patta tava pupphaphaladikāni,
::

::gathalast
Vindanti patthitaphalāni anappakāni.
::

::hangnum
359\.
::

::gatha1
Evaṃ guṇehi vividhehi’pi appameyya,
::

::gatha2
Dhammissaramhi mahamappatarampi katvā;
::

::gatha3
Kālaccayena pariṇāma visesarammaṃ,
::

::gathalast
Saggāpavaggasukhamappaṭimaṃ labhissaṃ.
::

::hangnum
360\. {pb:O:0.0093}
::

::gatha1
Itthaṃ vicintiya pamodabharātireka,
::

::gatha2
Sampuṇṇacandimasarikkhamukho narindo;
::

::gatha3
Sabbaññuno dasanadhātuvarassa tassa,
::

::gathalast
Pūjesi sabbamapi sīhaḷadīpametaṃ.
::

::hangnum
361\.
::

::gatha1
Bhikkhū’pi tepiṭaka jātakabhāṇakādi,
::

::gatha2
Takkagamādi kusalā api buddhimanto;
::

::gatha3
Vatthuttayekasaraṇā api poravaggā,
::

::gathalast
Kotuhalā sapadi sannipatiṃsu tattha.
::

::hangnum
362\.
::

::gatha1
Rājā tato mahatiya parisāya majjhe,
::

::gatha2
Iccabruvī munivaro hi susukkadāṭho;
::

::gatha3
Dāṭhā jinassa yadi osadhitārakā’va,
::

::gathalast
Setā bhaveyya kimayaṃ malināvabhāsā.
::

::hangnum
363\. {pb:O:0.0094}
::

::gatha1
Tasmiṃ khaṇe dasanadhātu munissarassa,
::

::gatha2
Pakkhe pasāriya duve viya rājahaṃsī;
::

::gatha3
Vitthāritaṃ’suni vahā gaganaṅganamhi,
::

::gathalast
Āvaṭṭato chavi javena muhuttamattaṃ.
::

::hangnum
364\.
::

::gatha1
Paccagghamattharaṇakaṃ sitamattharitvā,
::

::gatha2
Bhaddāsanamhi vinidhāya munindadhātuṃ;
::

::gatha3
Taṃ jātipupphanikarena thakesi rājā,
::

::gathalast
Vassaccayambudharakūṭasamappabhena.
::

::hangnum
365\.
::

::gatha1
Uggamma khippamatha dhātu munissarassa,
::

::gatha2
Sā puppharāsisikharamhi patiṭṭhahitvā;
::

::gatha3
Raṃsīhi duddhadhavalehi virocamānā,
::

::gathalast
Sampassataṃ animise nayane akāsi.
::

::hangnum
366\. {pb:O:0.0095}
::

::gatha1
Taṃ dhātumāsanagatamhi patiṭṭhapetvā,
::

::gatha2
Khīrodaeṇepaṭalappaṭime dukuḷe;
::

::gatha3
Chādesi sāṭakasatehi mahārahehi,
::

::gathalast
Bhiyyo’pi so upaparikkhitukāmatāya.
::

::hangnum
367\.
::

::gatha1
Abbhuggatā sapadi vatthasatāni bhetvā,
::

::gatha2
Setambudodaraviniggatacandimā’va;
::

::gatha3
Ṭhatvāna sā upari tesamabhāsayittha,
::

::gathalast
Raṃsīhi kundavisadehi disā samantā
::

::hangnum
368\.
::

::gatha1
Tasmiṃ khaṇe vasumatī saha bhūdharehi,
::

::gatha2
Gajjittha sādhuvacanaṃ’va samuggirantī;
::

::gatha3
Taṃ abbhūtaṃ viya samekkhitumamburāsi,
::

::gathalast
So niccalo abhavi santataraṅgabāhu.
::

::hangnum
369\. {pb:O:0.0096}
::

::gatha1
Mattebhakampitasupupaphitasālato’va,
::

::gatha2
Bhassiṃsu dibbakusumāni’pi antaḷikkhā;
::

::gatha3
Naccesu cāturiyayamacchariyaṃ janassa,
::

::gathalast
Sandassayiṃsu gagane surasundarī’pi.
::

::hangnum
370\.
::

::gatha1
Ānandasañjanitatāraravābhirāmaṃ,
::

::gatha2
Gāyiṃsu gītamamatāsanagāyakā’pi;
::

::gatha3
Muñciṃsu dibbaturiyāni’pi vāditāni,
::

::gathalast
Gambhīramuccamadhuraṃ dviguṇaṃ ninādaṃ.
::

::hangnum
371\.
::

::gatha1
Saṃsibbitaṃ rajatarajjusatānukārī,
::

::gatha2
Dhārāsatehi vasudhambaramambudena;
::

::gatha3
Sabbā disā jaladakuṭamahagaghiyesu,
::

::gathalast
Dittācirajjutipadīpasatāvabhāsā.
::

::hangnum
372\. {pb:O:0.0097}
::

::gatha1
Ādhuyamāna malayāvala kānananto,
::

::gatha2
Samathulla pupphaja parāgaharābhihāri;
::

::gatha3
Sedoda bindugaṇa saṃharaṇappavīṇo,
::

::gathalast
Mandaṃ avāsi sisiro api gandhavāho.
::

::hangnum
373\.
::

::gatha1
Rājā tamabbhutamavekkhiya pāṭihīraṃ,
::

::gatha2
Lokussavaṃ bahutarañca adiṭṭhapubbaṃ;
::

::gatha3
Cipphāritakkhiyugalo paramappamodā,
::

::gathalast
Pūjaṃ karittha mahatiṃ ratanādikehi.
::

::hangnum
374\.
::

::gatha1
So dhātumattasirasā’tha samubbahanto,
::

::gatha2
Ṭhatvā samussita sitātapavāraṇamhi;
::

::gatha3
Cittatthare rathavare sitavājiyutte,
::

::gathalast
Lakkhinidhānanurādhapuraṃ pavekkhi.
::

::hangnum
375\. {pb:O:0.0098}
::

::gatha1
Devinda mandira same samalaṅkatamhi,
::

::gatha2
Rājā sakamhi bhavane atulānubhāvo;
::

::gatha3
Sīhāsane paṭika kojava santhatamhi,
::

::gathalast
Dhātuṃ ṭhapesi munino sasitātapatte.
::

::hangnum
376\.
::

::gatha1
Anto’va bhumipati dhātugharaṃ mahagghaṃ,
::

::gatha2
Katvāna tattha vinidhāya munindadhātuṃ;
::

::gatha3
Sampūjayittha vividhehi upāyanehi,
::

::gathalast
Rattīndivaṃ tidivamokkha sukhābhikaṅkhī.
::

::hangnum
377\.
::

::gatha1
Tesañca jānipatikānamubhinnameva,
::

::gatha2
Tuṭṭho bahūni ratanābharaṇādikāni;
::

::gatha3
Gāmeca issarakuleka nīvāsabhute,
::

::gathalast
Datvāna saṅgahamakāsi tisīhaḷindo.
::

::hangnum
378\. {pb:O:0.0099}
::

::gatha1
Saṅgamma jānapada negama nāgarādī,
::

::gatha2
Ukkaṇṭhitā sugatadhātumapassamānā;
::

::gatha3
Lokuttamassa caritāni abhitthavantā,
::

::gatha2
Ugghosayiṃsu dharaṇīpatisannidhāni;
::

::gatha3
Dhammissaro sakalalokahitāya loke,
::

::gatha2
Jāyittha sabbajanatāhitamācarittha;
::

::gatha3
Vitthāritā bahujanassa hitāya dhātu,
::

::gathalast
Icchāma dhātumabhipūjayituṃ mayampi.
::

::hangnum
380\.
::

::gatha1
So sannipātiya mahīpati bhikkhusaṅgha,
::

::gatha2
Mārāmavāsimanurādhapuropakaṇṭhe;
::

::gatha3
Ajjhāsayaṃ tamabhivedayi satthudhātu,
::

::gatha3
Pūjāya sannipatitassa mahājanassa.
::

::hangnum
381\. {pb:O:0.0100}
::

::gatha1
Thero tahiṃ mahati bhikkhugaṇe paneko,
::

::gatha2
Medhābalena asamo karuṇādhivāso;
::

::gatha3
Evaṃ tisīhaḷapatissa mahāmatissa,
::

::gathalast
Lokatthacāracaturassa nivedayittha.
::

::hangnum
382\.
::

::gatha1
Yo ācareyya anujīvijanassa atthaṃ,
::

::gatha2
Eso bhave’nucarito mahataṃ sabhāvo;
::

::gatha3
Dhātuṃ vasantasamaye bahi nīharitvā,
::

::gathalast
Dassehi puññamabhipatthayataṃ janānaṃ.
::

::hangnum
383\.
::

::gatha1
Sutvāna saṃyamivarassa subhāsitāni,
::

::gatha2
Pucchittha so naravaro puna bhikkhusaṅghaṃ;
::

::gatha3
Dhātuṃ namassitumanena mahājanena,
::

::gathalast
Ṭhānaṃ kimettha ramaṇīyataraṃ siyā’ti.
::

::hangnum
384\. {pb:O:0.0101}
::

::gatha1
Sabbe’pi te atha nikāya nivāsi bhikkhū,
::

::gatha2
Ṭhānaṃ sakaṃ sakama vaṇṇayumādarena;
::

::gatha3
Aññoññabhinnavacanesu ca tesu rājā,
::

::gathalast
Nevābhinandi na paṭikkhipi kiñcivākyaṃ.
::

::hangnum
385\.
::

::gatha1
Majjhattatānugatamānasatāya kintu,
::

::gatha2
Rājā avo ca puna bhikkhugaṇassa majjhe;
::

::gatha3
Attānurūpamayameva munindadhātu,
::

::gathalast
Ṭhānaṃ khaṇena sayameva gamissatīti.
::

::hangnum
386\.
::

::gatha1
Rājā tato bhavanameva sakaṃ upecca,
::

::gatha2
Dhātuppaṇāmamabhipatthayataṃ janānaṃ;
::

::gatha3
Khippaṃmukhambujavanānī vikāsayanto,
::

::gathalast
Sajjetumāha nagarañca vihāramaggaṃ.
::

::hangnum
387\.
::

::gatha1
Sammajjitā salila sevana santadhūlī,
::

::gatha2
Racchā tadā’si pulinattharaṇābhirāmā;
::

::gatha3
Ussāpitāni kaṇakādivicittitāni,
::

::gathalast
Vyagghādi rūpakhacitāni ca toraṇāni.
::

::hangnum
388\. {pb:O:0.0102}
::

::gatha1
Chāyā nivārita virocana raṃsitāpā,
::

::gatha2
Naccaṃ’va dassayati vātadhūtā dhajāli;
::

::gatha3
Vīthi vasantavanarāji samānavaṇṇā,
::

::gathalast
Jātā sujātakadalītarumālikāhi.
::

::hangnum
389\.
::

::gatha1
Saṃsūcayanti ca sataṃ navapuṇṇakumbhā,
::

::gatha2
Saggāpavaggasukhamicchitamijjhatīti;
::

::gatha3
Kappurasāratagarāgarusambhavehi,
::

::gathalast
Dhūpehi duddinamatho sudinaṃ ahosi.
::

::hangnum
390\.
::

::gatha1
Olambamānasitamuttakajālakāni,
::

::gatha2
Sajjāpitāni vividhāni ca maṇḍapāni;
::

::gatha3
Sampāditāni ca tahiṃ kusumagaghikāni,
::

::gathalast
Āmoda luddha madhupāvali kujitāni.
::

::hangnum
391\. {pb:O:0.0103}
::

::gatha1
Gacchiṃsu keci gahitussava vesasobhā,
::

::gatha2
Eke samuggaparipuritapupphahatthā;
::

::gatha3
Aññe janā surabhicuṇṇabharaṃ vahantā,
::

::gathalast
Tatthetare dhatavicittamahātapattā.
::

::hangnum
392\.
::

::gatha1
Laṅkissaro’tha sasipaṇḍaravājiyutte,
::

::gatha2
Ujjotite rathavare ratanappabhāhi;
::

::gatha3
Dhātuṃ tilokatilakassa patiṭṭhapetvā,
::

::gathalast
Etaṃ avoca vacanaṃ paṇipātapubbaṃ.
::

::hangnum
393\.
::

::gatha1
Sambodhiyā iva munissara bodhimaṇḍaṃ,
::

::gatha2
Gaṇḍambarukkhamiva titthiyamaddanāya;
::

::gatha3
Dhammañca saṃvibhajituṃ migadāyamajja,
::

::gathalast
Pūjānurūpamupagaccha sayaṃ padesaṃ.
::

::hangnum
394\. {pb:O:0.0104}
::

::gatha1
Rājā tato samucitācaraṇesu dakkho,
::

::gatha2
Vissajji phussarathamaṭṭhitasārathiṃ taṃ;
::

::gatha3
Pacchā sayaṃ mahatiyā parisāya saddhiṃ,
::

::gathalast
Pūjāvisesamasamaṃ agamā karonto.
::

::hangnum
395\.
::

::gatha1
Ukkuṭṭhinādavisarena mahājanassa,
::

::gatha2
Hesāravena visaṭena turaṅgamānaṃ;
::

::gatha3
Bherīravena mahatā kari gajjitena,
::

::gathalast
Uddāmasāgara samaṃ nagaraṃ ahosi.
::

::hangnum
396\.
::

::gatha1
Āmoditā ubhayavīthigatā kulitthi,
::

::gatha2
Vātāyanehi kanakābharaṇe khipiṃsu;
::

::gatha3
Sabbatthakaṃ kusumavassamavassayiṃsu,
::

::gathalast
Celāniceva bhamayiṃsunijuttamaṅge.
::

::hangnum
397\. {pb:O:0.0105}
::

::gatha1
Pācīnagopurasamīpamupāgatamhi,
::

::gatha2
Tasmiṃ rathe jaladhipiṭṭhigate’va pote;
::

::gatha3
Tuṭṭhā tahiṃ yatigaṇā manujā ca sabbe,
::

::gathalast
Sampujayiṃsu vividhehi upāyanehi.
::

::hangnum
398\.
::

::gatha1
Katvā padakkhiṇamatho puramuttarena,
::

::gatha2
Dvārena so rathavaro bahi nikkhamitvā;
::

::gatha3
Ṭhāne mahindaminudhammakathāpavitte,
::

::gathalast
Aṭṭhāsi titthagamitā iva bhaṇḍanāvā.
::

::hangnum
399\.
::

::gatha1
Ṭhāne tahiṃ dasanadhātuvaraṃ jinassa,
::

::gatha2
Laṅkissaro ratanavittakaraṇḍagabbhā;
::

::gatha3
Sañjhāghanā iva vidhuṃ bahinīharitvā,
::

::gathalast
Dassesi jānapada negama nāgarānaṃ.
::

::hangnum
400\. {pb:O:0.0106}
::

::gatha1
Tasmiṃ jane sapadi ābharaṇādivassa,
::

::gatha2
Maccantapītibharite abhivassayante;
::

::gatha3
Sānandivandijanamaṅgalagītakehi,
::

::gathalast
Sampāditesu mukharesu disāmukhesu.
::

::hangnum
401\.
::

::gatha1
Hatthāravindanivahesu mahājanassa,
::

::gatha2
Candodaye’ca mukulattanamāgatesu;
::

::gatha3
Brahmāmarādijanitāmita sādhuvāde,
::

::gathalast
Tārāpathamhi bhuvanodara mottharante.
::

::hangnum
402\.
::

::gatha1
Sādantadhātu sasikhaṇḍa samānavaṇṇā,
::

::gatha2
Raṃsīhi kunda navacandana paṇḍarehi;
::

::gatha3
Pāsāda gopura siluccaya pādapādiṃ,
::

::gathalast
Niddhota rūpiyamayaṃ’va akā khaṇena.
::

::hangnum
403\.
::

::gatha1
Taṃ pāṭihāriya macintiya maccuḷāraṃ,
::

::gatha2
Disvāna ke tahīmahesu mahaṭṭhalomā;
::

::gatha3
Kevā’nayuṃ sakasakābharaṇāni gehaṃ,
::

::gathalast
Kevā na attapaṭilābhamavaṇṇayiṃsu.
::

::hangnum
404\. {pb:O:0.0107}
::

::gatha1
Ke nojahiṃsu sakadiṭṭhimalānubaddhaṃ,
::

::gatha2
Ke vā na buddhamahimaṃ abhipatthayiṃsu;
::

::gatha3
Ke nāma macchariyapāsavasā ahesuṃ,
::

::gathalast
Vatthuttayañca saraṇaṃ nagamiṃsu kevā.
::

::hangnum
405\.
::

::gatha1
Laṅkissaro’pi navalakkha paribbayena,
::

::gatha2
Sabbaññudhātumatulaṃ abhipūjayitvā;
::

::gatha3
Taṃ dantadhātubhavanaṃ puna vaḍḍhayitvā,
::

::gathalast
Antepuramhi paṭivāsaramaccayittha.
::

::hangnum
406\.
::

::gatha1
Dhātuṃ vihāramahayuttarameva netvā,
::

::gatha2
Pūjaṃ vidhātumanuvaccharamevarūpaṃ;
::

::gatha3
Rājā’tha kittisirimeghasamavhayo so,
::

::gathalast
Vārittalekha mabhilekhayi saccasandho.
::

::hangnum
407\. {pb:O:0.0108}
::

::gatha1
Vārittametamitare’pi pavattayantā,
::

::gatha2
Te buddhadāsapamukhā vasudhādhināthā;
::

::gatha3
Saddhādayādhikaguṇābharaṇābhirāmā,
::

::gathalast
Taṃ sakkariṃsu bahudhā jinadantadhātuṃ.
::

::hangnum
408\.
::

::gatha1
Satthārā sambhatatthaṃ purimatarabhave sampajānaṃ pajānaṃ,
::

::gatha2
Sambodhiṃ tassa sabbāsavavigamakariṃ saddahanto’dahanto;
::

::gatha3
Sotaṃ tassa’ggadhamme nipuṇamati sataṃ saṅgamesaṅgamesaṃ,
::

::gathalast
Nibbāṇaṃ santamicche tibhavabhayapariccāgahetuṃ gahetuṃ.
::

::centre
Pañcamo paricchedo.
::

::hangnum
409\. {pb:O:0.0109}
::

::gatha1
Yo candagomi racitevarasaddasatthe,
::

::gatha2
Ṭīkaṃ pasatthamakarittha ca pañcikāya;
::

::gatha3
Buddhappabhāvajana niṃca akā samanta,
::

::gathalast
Pāsādikāya vinayaṭṭhakathāya ṭīkaṃ.
::

::hangnum
410\.
::

::gatha1
Aṅguttarāgamavaraṭṭhakathāya ṭīkaṃ,
::

::gatha2
Sammobhavibbhama vighātakariṃ akāsi;
::

::gatha3
Atthāya saṃyamigaṇassa padhānikassa,
::

::gathalast
Ganthaṃ akā vinayasaṅgahanāmadheyyaṃ.
::

::hangnum
411\.
::

::gatha1
Santindriyassapaṭipatti parāyaṇassa,
::

::gatha2
Sallekha vutti niratassa samāhitassa;
::

::gatha3
Appicchatādi guṇayoga vibhusanassa,
::

::gathalast
Sambuddhasāsanamahodayakāraṇassa.
::

::hangnum
412\. {pb:O:0.0110}
::

::gatha1
Sabbesuācariyataṃ paramaṃ gatassa,
::

::gatha2
Satthesu sabbasamayantara kovidassa;
::

::gathalast
Sissenasāritanujassa mahādisāmi.
::

::hangnum
413\.
::

::gatha1
Suddhanvayena karuṇādiguṇodayena,
::

::gatha2
Takkāgamādi kusalena visāradena;
::

::gatha3
Sabbattha patthaṭa sudhākararaṃsijāla,
::

::gathalast
Saṅkāsakittivisarena parikkhakena.
::

::hangnum
414\. {pb:O:0.0111}
::

::gatha1
Saddhādhanena sakhilena ca dhammakitti,
::

::gatha2
Nāmena rājagarunā cariyena eso;
::

::gatha3
Sotuppasādajanano jinadantadhātu,
::

::gathalast
Vaṃso kato nikhiladassipabhāvadīpo.
::

::hangnum
415\.
::

::gatha1
Dhammo pavattatu cirāya munissarassa,
::

::gatha2
Dhamme ṭhitā vasumatīpatayo bhavantu;
::

::gatha3
Kāle pavassatu ghano nikhilā pajā’pi,
::

::gathalast
Aññoññamettipaṭilābhasukhaṃ labhantu.
::
