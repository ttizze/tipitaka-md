::centre
Namo tassa bhagavato arahato sammāsambuddhassa
::

## Lokanīti

### 1. Paṇḍitakaṇḍo

::hangnum
1\.
::

::gatha1
Lokanītiṃ {pb:M:0.0001} pavakkhāmi,
::

::gatha2
Nānāsatthasamuddhaṭaṃ;
::

::gatha3
Māgadheneva saṅkhepaṃ,
::

::gathalast
Vanditvā ratanatthayaṃ.
::

::hangnum
2\.
::

::gatha1
Nītiloke purisassa sāro,
::

::gatha2
Mātā pitā ācariyoca mitto;
::

::gatha3
Tasmā hi nītiṃ puriso vijaññā,
::

::gathalast
Ñāṇī mahā hoti bahussutoca.
::

::hangnum
3\.
::

::gatha1
Alasassa kuto sippaṃ,
::

::gatha2
Asippassa kuto dhanaṃ;
::

::gatha3
Adhanassa kuto mittaṃ,
::

::gatha2
Amittassa kuto sukhaṃ;
::

::gatha3
Asukhassa {pb:M:0.0002} kuto puññaṃ,
::

::gathalast
Apuññassa kuto varaṃ.
::

::hangnum
4\.
::

::gatha1
Sippā samaṃ dhanaṃ natthi,
::

::gatha2
Sippaṃ corā nagaṇhare;
::

::gatha3
Idha loke sippaṃ mittaṃ,
::

::gathalast
Paraloke sukhāvahaṃ.
::

::hangnum
5\.
::

::gatha1
Appakaṃ nātimaññeyya,
::

::gatha2
Citte sutaṃ nidhāpaye;
::

::gatha3
Vammikodakabindūva,
::

::gathalast
Cirena paripūrati.
::

::hangnum
6\.
::

::gatha1
Khuddoti nātimaññeyya,
::

::gatha2
Vijjaṃ vā sippameva vā;
::

::gatha3
Ekampi pariyodātaṃ,
::

::gathalast
Jīvitakappakāraṇaṃ.
::

::hangnum
7\.
::

::gatha1
Sele sele na māṇikaṃ,
::

::gatha2
Gaje gaje na muttikaṃ;
::

::gatha3
Vane vane na candanaṃ,
::

::gathalast
Ṭhāne ṭhāne na paṇḍitaṃ.
::

::hangnum
8\.
::

::gatha1
Paṇḍito sutasampanno,
::

::gatha2
Yattha atthīti ce suto;
::

::gatha3
Mahussāhena {pb:M:0.0003} taṃ ṭhānaṃ,
::

::gathalast
Gantabbaṃva sutesinā.
::

::hangnum
9\.
::

::gatha1
Sine sippaṃ sine dhanaṃ,
::

::gatha2
Sine pabbatamāruhaṃ;
::

::gatha3
Sine kāmassa kodhassa,
::

::gathalast
Ime pañca sine sine.
::

::hangnum
10\.
::

::gatha1
Suti sammuti saṅkhyāca,
::

::gatha2
Yogā nīti visesakā;
::

::gatha3
Gandhabbā gaṇikā ceva,
::

::gathalast
Dhanu bedā ca pūraṇā.
::

::hangnum
11\.
::

::gatha1
Tikicchā itihāsā ca,
::

::gatha2
Joti māyā ca chandati;
::

::gatha3
Ketu mantā ca saddā ca,
::

::gathalast
Sippāṭṭhārasakā ime.
::

::hangnum
12\.
::

::gatha1
Apuṭṭho paṇḍito bherī,
::

::gatha2
Pajjunno me hoti pucchito;
::

::gatha3
Bālo puṭṭho apuṭṭhopi,
::

::gathalast
Bahumpi bhaṇate sadā.
::

::hangnum
13\.
::

::gatha1
Potthakesu ca yaṃ sippaṃ,
::

::gatha2
Parahatthesu yaṃ dhanaṃ;
::

::gatha3
Yathākicce {pb:M:0.0004} samuppanne,
::

::gathalast
Na taṃ sippaṃ na taṃ dhanaṃ.
::

::hangnum
14\.
::

::gatha1
Jalappamāṇaṃ kumuddanālaṃ,
::

::gatha2
Kulappamāṇaṃ vinayo pamāṇaṃ;
::

::gatha3
Byattippamāṇaṃ kathītavākyaṃ,
::

::gathalast
Pathaviyā pamāṇaṃ tiṇa milātaṃ.
::

::hangnum
15\.
::

::gatha1
Appassuto sutaṃ appaṃ,
::

::gatha2
Bahuṃ maññati mānavā;
::

::gatha3
Sindhūdakaṃ apassanto,
::

::gathalast
Kūpe toyaṃva maṇḍuko.
::

::hangnum
16\.
::

::gatha1
Pathamaṃ parājaye sippaṃ,
::

::gatha2
Dutiyaṃ parājaye dhanaṃ;
::

::gatha3
Tatiyaṃ parājaye dhammaṃ,
::

::gathalast
Catutthaṃ kiṃ karissati.
::

::hangnum
17\.
::

::gatha1
Byatta putra kimalaso,
::

::gatha2
Abyatto bhārahārako;
::

::gatha3
Byattako pūjito loke,
::

::gathalast
Byatta putra dine dine.
::

::hangnum
18\.
::

::gatha1
Mātā verī pitā satru,
::

::gatha2
Kena bāle na sikkhitā;
::

::gatha3
Sabhāmajjhe {pb:M:0.0005} na sobhanti,
::

::gathalast
Haṃsamajjhe bakoyathā.
::

::hangnum
19\.
::

::gatha1
Kaṇṭakaṃ giri ko tikkhati,
::

::gatha2
Ko añjanaṃ migakkhikaṃ;
::

::gatha3
Uppathaṃ pallale ko sugandhaṃ,
::

::gatha2
Kula-putta-rūpo ko pavattati;
::

::gathalast
Sāmaṃ-bhāvo.
::

::hangnum
20\.
::

::gatha1
Na rasaṃ akotambulaṃ,
::

::gatha2
Adhanassa, laṅkatampi;
::

::gatha3
Alonakantu byañjanaṃ,
::

::gathalast
Byākaraṇaṃ asippassa.
::

::hangnum
21\.
::

::gatha1
Sussusā sutasampanno,
::

::gatha2
Sutāpaññāya pavaḍḍhati;
::

::gatha3
Paññāya atthaṃ jānāti,
::

::gathalast
Ñāto attho sukhāvaho.
::

::hangnum
22\.
::

::gatha1
Bhojanaṃ methunaṃ niddā,
::

::gatha2
Goṇe posepi vijjati;
::

::gatha3
Vijjā viseso posassa,
::

::gathalast
Taṃ hīno gosamo bhave.
::

::hangnum
23\.
::

::gatha1
Natthi vijjāsamaṃmittaṃ,
::

::gatha2
Naca byādhisamo ripu;
::

::gatha3
Naca {pb:M:0.0006} attasamaṃ pemaṃ,
::

::gathalast
Naca kammasamaṃ balaṃ.
::

::hangnum
24\.
::

::gatha1
Haṃso majjhe na kākānaṃ,
::

::gatha2
Sīho gunnaṃ na sobhate;
::

::gatha3
Gadrabhamajjhe turaṅgo,
::

::gathalast
Bālamajjhe ca paṇḍito.
::

::hangnum
25\.
::

::gatha1
Yāvajīvampi ce bālo,
::

::gatha2
Paṇḍitaṃ payirupāsati;
::

::gatha3
Na so dhammaṃ vijānāti,
::

::gathalast
Dabbi sūparasaṃ yathā.
::

::hangnum
26\.
::

::gatha1
Muhuttamapi ce viññū,
::

::gatha2
Paṇḍitaṃ payirupāsati;
::

::gatha3
Khippaṃ dhammaṃ vijānāti,
::

::gathalast
Jivhā sūparasaṃ yathā.
::

::hangnum
27\.
::

::gatha1
Vinā satthaṃ na gaccheyya,
::

::gatha2
Sūro saṅgāmabhūmiyaṃ;
::

::gatha3
Paṇḍitvāddhagū vāṇijo,
::

::gathalast
Videsagamano tathā.
::

::hangnum
28\.
::

::gatha1
Dhananāsaṃ manotāpaṃ,
::

::gatha2
Ghare duccaritāni ca;
::

::gatha3
Vañcanañca {pb:M:0.0007} avamānaṃ,
::

::gathalast
Paṇḍito na pakāsaye.
::

::hangnum
29\.
::

::gatha1
Pattānurūpakaṃ vākyaṃ,
::

::gatha2
Sabhāvarūpakaṃ piyaṃ;
::

::gatha3
Attānurūpakaṃ kodhaṃ,
::

::gathalast
Yo jānāti sa paṇḍito.
::

::hangnum
30\.
::

::gatha1
A-dhanassa rasaṃ khādā,
::

::gatha2
A-balassa hathā narā;
::

::gatha3
A-paññassa vākya-kathā,
::

::gathalast
Ummattaka-samā ime.
::

::hangnum
31\.
::

::gatha1
Anavhāyaṃ gamayanto,
::

::gatha2
A-pucchā bahu-bhāsako;
::

::gatha3
Atta-guṇaṃ pakāsento,
::

::gathalast
Ti-vidhaṃ hīna-lakkhaṇaṃ.
::

::hangnum
32\.
::

::gatha1
Appa-rūpo bahuṃ bhāso,
::

::gatha2
Appa-pañño pakāsito;
::

::gatha3
Appa-pūro ghaṭo khobhe,
::

::gathalast
Appa-khīrā gāvī cathe.
::

::hangnum
33\.
::

::gatha1
Maṇḍūkepi ukre sīhe,
::

::gatha2
Kākaggahe piye piye;
::

::gatha3
A-paṇḍīpi {pb:M:0.0008} paṇḍī hutvā,
::

::gathalast
Dhīrā pucche vaye vaye.
::

::hangnum
34\.
::

::gatha1
Maṇḍūkepi ukre sīhe,
::

::gatha2
Sūkarepi uhe dīpe;
::

::gatha3
Biḷāre sadise byagghe,
::

::gathalast
Sabba dhīre sippa-same.
::

::hangnum
35\.
::

::gatha1
Na titti rājā dhanamhi,
::

::gatha2
Paṇḍitopi su-bhāsite;
::

::gatha3
Cakkhuṃpi piya-dassane,
::

::gathalast
Jale sāgaro na titti.
::

::hangnum
36\.
::

::gatha1
Rūpa-yobbana-sampannā,
::

::gatha2
Visātha-kutha-sambhavā;
::

::gatha3
Vijjā-hīnā na sobhanti,
::

::gathalast
Nigandhā iva kiṃsukā.
::

::hangnum
37\.
::

::gatha1
Hīne putto rājāmacco,
::

::gatha2
Bāla-putto ca paṇḍito;
::

::gatha3
A-dhanassa dhanaṃ bahu,
::

::gathalast
Purisānaṃ na maññatha.
::

::hangnum
38\.
::

::gatha1
Yo sippa-lobhena,
::

::gatha2
Bahuṃ gaṇhāti taṃ sippaṃ;
::

::gatha3
Mūgova {pb:M:0.0009} supinaṃ passaṃ,
::

::gathalast
Kathetumpi na ussahe.
::

::hangnum
39\.
::

::gatha1
Bhijjetuṃ kumbhakāro,
::

::gatha2
Sobhetuṃ kumbha ghaṭṭati;
::

::gatha3
Na khipituṃ apāyesu,
::

::gathalast
Sissānaṃ vuḍḍhi-kāraṇā.
::

::hangnum
40\.
::

::gatha1
Taggarañca palāsena,
::

::gatha2
Yo naro upanayhati;
::

::gatha3
Pattāpi surabhi vāyanti,
::

::gathalast
Evaṃ dhīrūpasevanā.
::

::centre
Paṇḍitakaṇḍo niṭṭhito.
::

### Sujanakaṇḍo

::hangnum
41\.
::

::gatha1
Sabbhireva samāsetha,
::

::gatha2
Sabbhi kubbetha santhavaṃ;
::

::gatha3
Sataṃ saddhammamaññāya,
::

::gathalast
Seyyo hoti na pāpiyo.
::

::hangnum
42\.
::

::gatha1
Caja dujjana saṃsaggaṃ,
::

::gatha2
Bhaja sādhu samāgamaṃ;
::

::gatha3
Kara puññamahorattiṃ,
::

::gathalast
Sara niccamaniccataṃ.
::

::hangnum
43\.
::

::gatha1
Yathā {pb:M:0.0010} udumbarapakkā,
::

::gatha2
Bahirattakamevaca;
::

::gatha3
Anto kimīhi sampuṇṇā,
::

::gathalast
Evaṃ dujjanahaddayā.
::

::hangnum
44\.
::

::gatha1
Yathāpi panasāpakkā,
::

::gatha2
Bahi kaṇḍakameva ca;
::

::gatha3
Anto amatasampannā,
::

::gathalast
Evaṃ sujanahadayā.
::

::hangnum
45\.
::

::gatha1
Sukkhopi candanataru na jahāti gandhaṃ,
::

::gatha2
Nāgo gato naramukhe na jahāti līḷaṃ;
::

::gatha3
Yantāgato madhurasaṃ na jahāti ucchu,
::

::gathalast
Dukkhopi paṇḍitajano na jahāti dhammaṃ.
::

::hangnum
46\.
::

::gatha1
Sīho nāma jighacchāpi,
::

::gatha2
Paṇṇādīni na khādati;
::

::gatha3
Sīho nāma kisocāpi,
::

::gathalast
Nāgamaṃsaṃ na khādati.
::

::hangnum
47\.
::

::gatha1
Kula-jāto kula-putto,
::

::gatha2
Kula-vaṃsa-surakkhato;
::

::gatha3
Attanā dukkha-pattopi,
::

::gathalast
Hīna-kammaṃ na kāraye.
::

::hangnum
48\.
::

::gatha1
Candanaṃ {pb:M:0.0011} sītalaṃ loke,
::

::gatha2
Tato candaṃva sītalaṃ;
::

::gatha3
Canda-candanasītamhā,
::

::gathalast
Sādhu vākyaṃ subhāsitaṃ.
::

::hangnum
49\.
::

::gatha1
Udeyya bhāṇu pacchime,
::

::gatha2
Merurājā nameyyapi;
::

::gatha3
Sītalā narakaggipi,
::

::gatha2
Pabbatagge ca uppalaṃ.
::

::gatha3
Vikase na viparītaṃ,
::

::gathalast
Sādhuvāyyaṃ kudācanaṃ.
::

::hangnum
50\.
::

::gatha1
Sukhā rukkhassa chāyāva,
::

::gatha2
Tato ñāti mātā pitu;
::

::gatha3
Tato ācariyo rañño,
::

::gathalast
Tato buddhassanekadhā.
::

::hangnum
51\.
::

::gatha1
Bhamarā pupphamicchanti,
::

::gatha2
Guṇamicchanti sujanā;
::

::gatha3
Makkhikā pūtimicchanti,
::

::gathalast
Dosamicchanti dujjanā.
::

::hangnum
52\.
::

::gatha1
Mātāhīnassa dubbhāsā,
::

::gatha2
Pitāhīnassa dukriyā;
::

::gatha3
Ubho {pb:M:0.0012} mātā pitā hīnā,
::

::gathalast
Dubbhasāca dukīriyā.
::

::hangnum
53\.
::

::gatha1
Mātā seṭṭhassa subhāsā,
::

::gatha2
Pitā seṭṭhassa sukriyā;
::

::gatha3
Ubho mātā pitā seṭṭhā,
::

::gathalast
Subhāsāca sukīriyā.
::

::hangnum
54\.
::

::gatha1
Saṅgāme sūra-micchanti,
::

::gatha2
Mantīsu akūtūhalaṃ;
::

::gatha3
Piyañca annapānesu,
::

::gathalast
Atthe jāte ca paṇḍitaṃ.
::

::hangnum
55\.
::

::gatha1
Sunakho sunakhaṃ disvā,
::

::gatha2
Dantaṃ dasseti hiṃsituṃ;
::

::gatha3
Dujjano sujanaṃ disvā,
::

::gathalast
Rosayaṃ hiṃsamicchati.
::

::hangnum
56\.
::

::gatha1
Mā ca vegena kiccāni,
::

::gatha2
Karosi kārāpesi vā;
::

::gatha3
Sahasā kāritaṃ kammaṃ,
::

::gathalast
Mando pacchānutappati.
::

::hangnum
57\.
::

::gatha1
Kodhaṃ vihitvā na kadācinasoce,
::

::gatha2
Makkhappahānaṃ isayo avaṇṇayuṃ;
::

::gatha3
Sabbesa {pb:M:0.0013} phārusa-vacaṃ khametha,
::

::gathalast
Etaṃ khantiṃ uttamamāhu santo.
::

::hangnum
58\.
::

::gatha1
Dukkho nivāso sambādhe,
::

::gatha2
Ṭhāne asucisaṅkate;
::

::gatha3
Tato arimhi appiye,
::

::gathalast
Tatopi akataññunā.
::

::hangnum
59\.
::

::gatha1
Ovādeyyānusāseyya,
::

::gatha2
Gāpakā ca nivāraye;
::

::gatha3
Satañhi so piyo hoti,
::

::gathalast
Asataṃ hoti appiyo.
::

::hangnum
60\.
::

::gatha1
Uttamattanivātena,
::

::gatha2
Sūraṃ bhedena nijjaye;
::

::gatha3
Nīcaṃ appaka dānena,
::

::gathalast
Vīriyena samaṃ jaye.
::

::hangnum
61\.
::

::gatha1
Na visaṃ visamiccāhu,
::

::gatha2
Dhanaṃ saṅghassa uccate;
::

::gatha3
Visaṃ ekaṃva hanati,
::

::gathalast
Sabbaṃ saṅghassa santakaṃ.
::

::hangnum
62\.
::

::gatha1
Javane bhadraṃ jānanti,
::

::gatha2
Baliddañca vāhenā;
::

::gatha3
Duhena {pb:M:0.0014} dhenuṃ jānanti,
::

::gathalast
Bhāsamānena paṇḍitaṃ.
::

::hangnum
63\.
::

::gatha1
Dhanamappampi sādhūnaṃ,
::

::gatha2
Kūpe vāriva nissayo;
::

::gatha3
Bahuṃ api asādhūnaṃ,
::

::gathalast
Naca vārīva aṇṇave.
::

::hangnum
64\.
::

::gatha1
Najjo pivanti no āpaṃ,
::

::gatha2
Rukkhā khādanti no phalaṃ;
::

::gatha3
Vassanti kvaci no meghā,
::

::gathalast
Paratthāya sataṃ dhanaṃ.
::

::hangnum
65\.
::

::gatha1
Apattheyyaṃ na pattheyya,
::

::gatha2
A cinteyyaṃ na cintaye;
::

::gatha3
Dhammameva sucinteyya,
::

::gathalast
Kālaṃ moghaṃ na accaye.
::

::hangnum
66\.
::

::gatha1
Acintitampi bhavati,
::

::gatha2
Cintitampi vinassati;
::

::gatha3
Na hi cintāmayā bhogā,
::

::gathalast
Itthiyā purisassavā.
::

::hangnum
67\.
::

::gatha1
Asantassa piyo hoti,
::

::gatha2
Sante na kurute piyaṃ;
::

::gatha3
Asataṃ {pb:M:0.0015} dhammaṃ roceti,
::

::gathalast
Taṃ parābhavato mukhaṃ.
::

::centre
Sujanakaṇḍo niṭṭhito.
::

### 4. Bāladujjanakaṇḍo

::hangnum
68\.
::

::gatha1
Atippiyo na kātabbo,
::

::gatha2
Khalo kotūhalaṃ karo;
::

::gatha3
Sirasā vahyamānopi,
::

::gathalast
Aḍḍhapūro ghaṭo yathā.
::

::hangnum
69\.
::

::gatha1
Sappo duṭṭho khalo duṭṭho,
::

::gatha2
Sappo duṭṭhataro khalo;
::

::gatha3
Mantosadhehi so sappo,
::

::gathalast
Khalo kenupasammati.
::

::hangnum
70\.
::

::gatha1
Yo bālo maññati bālyaṃ,
::

::gatha2
Paṇḍito vāpi tena so;
::

::gatha3
Bālova paṇḍitamānī,
::

::gathalast
So ve bāloti vuccati.
::

::hangnum
71\.
::

::gatha1
Madhuṃva maññatī bālo,
::

::gatha2
Yāva pāpaṃ na paccati;
::

::gatha3
Yadāca {pb:M:0.0016} paccatī pāpaṃ,
::

::gathalast
Atha dukkhaṃ nigacchati.
::

::hangnum
72\.
::

::gatha1
Na sādhu balavā bālo,
::

::gatha2
Sahasā vindate dhanaṃ;
::

::gatha3
Kāyassa bhedā duppañño,
::

::gathalast
Nirayaṃ sopapajjati.
::

::hangnum
73\.
::

::gatha1
Ghare duṭṭho ca mūsīko ca,
::

::gatha2
Vane duṭṭho ca vānaro;
::

::gatha3
Sakuṇe ca duṭṭho kāko,
::

::gathalast
Nare duṭṭhoca brāhmaṇo.
::

::hangnum
74\.
::

::gatha1
Dīghā jāgarato ratti,
::

::gatha2
Dīghaṃ santassa yojanaṃ;
::

::gatha3
Dīgho bālāna saṃsāro,
::

::gathalast
Saddhammaṃ a-vijānataṃ.
::

::hangnum
75\.
::

::gatha1
Tila mattaṃ paresaṃva,
::

::gatha2
Appa dosañca passati;
::

::gatha3
Nāḷikerampi sadosaṃ,
::

::gathalast
Khala-jāto na passati.
::

::hangnum
76\.
::

::gatha1
Nattadosaṃ pare jaññā,
::

::gatha2
Jaññā dosaṃ parassatu;
::

::gatha3
Guyhe {pb:M:0.0017} kummo aṅgāni,
::

::gathalast
Para dosañca lakkhaye.
::

::hangnum
77\.
::

::gatha1
Paṇḍitassa pasaṃsāya,
::

::gatha2
Daṇḍo bālena dīyate;
::

::gatha3
Paṇḍito paṇḍiteneva,
::

::gathalast
Vaṇṇitova suvaṇṇito.
::

::hangnum
78\.
::

::gatha1
Luddhaṃ atthena gaṇheyya,
::

::gatha2
Thaddhaṃ añjali kammunā;
::

::gatha3
Chandānuvattiyā mūḷhaṃ,
::

::gathalast
Yathābhūtena paṇḍitaṃ.
::

::centre
Bāladujjanakaṇḍo niṭṭhito.
::

### 4. Mittakaṇḍo

::hangnum
79\.
::

::gatha1
Hitakāro paro bandhu,
::

::gatha2
Bandhūpi ahito paro;
::

::gatha3
A hito dehajo byādhi,
::

::gathalast
Hitaṃ araññamosadhaṃ.
::

::hangnum
80\.
::

::gatha1
Parokkhe guṇa-hantāraṃ,
::

::gatha2
Paccakkhe piyavādinaṃ;
::

::gatha3
Vajjeyya {pb:M:0.0018} tādisaṃ mittaṃ,
::

::gathalast
Visakumbhe yathā madhuṃ.
::

::hangnum
81\.
::

::gatha1
Dhanahīne caje mitto,
::

::gatha2
Puttadārā sahodarā;
::

::gatha3
Dhanavantaṃva sevanti,
::

::gathalast
Dhanaṃ loke mahā sakhā.
::

::hangnum
82\.
::

::gatha1
Jāneyya pesena bhaccaṃ,
::

::gatha2
Bandhuṃ vāpi bhayāgate;
::

::gatha3
Appakāsu tathā mittaṃ,
::

::gathalast
Dārañca vibhavakkhaye.
::

::hangnum
83\.
::

::gatha1
So bandhu yo hite yutto,
::

::gatha2
Pitaro honti posako;
::

::gatha3
Taṃ mittaṃ yattha vissāso,
::

::gathalast
Sā bhariyā ca yassa nibbūti.
::

::hangnum
84\.
::

::gatha1
Na vissase a-vissattaṃ,
::

::gatha2
Mittañcāpi na vissase;
::

::gatha3
Kadāci kupito mito,
::

::gathalast
Sabbaṃ dosaṃ pakāsaye.
::

::hangnum
85\.
::

::gatha1
Sakiṃ duṭṭhañca yo mittaṃ,
::

::gatha2
Puna sandhitumicchati;
::

::gatha3
So {pb:M:0.0019} maccuṃ upagaṇhāti,
::

::gathalast
Gabbhamassatarī yathā.
::

::hangnum
86\.
::

::gatha1
Vahe a-mittaṃ khandhena,
::

::gatha2
Yāva kālo anāgato;
::

::gatha3
Tameva āgate kāle,
::

::gathalast
Sele bhinde ghaṭaṃ iva.
::

::hangnum
87\.
::

::gatha1
Iṇaseso aggiseso,
::

::gatha2
Satruseso tatheva ca;
::

::gatha3
Punappunaṃ vivaḍḍhanti,
::

::gathalast
Tasmā sesaṃ na kāraye.
::

::hangnum
88\.
::

::gatha1
Padumaṃva mukhaṃ yassa,
::

::gatha2
Vācā candana sītalā;
::

::gatha3
Tādisaṃ nopaseveyya,
::

::gathalast
Hadayetu halāhalaṃ.
::

::hangnum
89\.
::

::gatha1
Na seve pharusaṃ sāmiṃ,
::

::gatha2
Naca seveyya macchariṃ;
::

::gatha3
Tato apaggaṇhaṃ sāmiṃ,
::

::gathalast
Neva niggahitaṃ tato.
::

::hangnum
90\.
::

::gatha1
Siṅgī paññāsa hatthena,
::

::gatha2
Vajje satena vājinaṃ;
::

::gatha3
Hatthiṃ {pb:M:0.0020} dantiṃ sahassena,
::

::gathalast
Desa cāgena dujjanaṃ.
::

::hangnum
91\.
::

::gatha1
Kudesañca kumittañca,
::

::gatha2
Kukulañca kubandhavaṃ;
::

::gatha3
Kudārañca kudāsañca,
::

::gathalast
Dūrato parivajjaye.
::

::hangnum
92\.
::

::gatha1
Rogāture ca dubbhikkhe,
::

::gatha2
Byasane sattu viggahe;
::

::gatha3
Rājadvāre susāne ca,
::

::gathalast
Ye tiṭṭhanti sumittakā.
::

::hangnum
93\.
::

::gatha1
Sītavāco bahumitto,
::

::gatha2
Pharuso appamittako;
::

::gatha3
Upamaṃ ettha ñātabbā,
::

::gathalast
Canda-sūriya-rājūnaṃ.
::

::centre
Mittakaṇḍo niṭṭhito.
::

### 5. Itthikaṇḍo

::hangnum
94\.
::

::gatha1
Kokilānaṃ saddaṃ rūpaṃ,
::

::gatha2
Nārīrūpaṃ patibbatā;
::

::gatha3
Vijjā {pb:M:0.0021} rūpaṃ a-rūpānaṃ,
::

::gathalast
Khamā rūpaṃ tapassinaṃ.
::

::hangnum
95\.
::

::gatha1
Itthīnañca dhanaṃ rūpaṃ,
::

::gatha2
Purisānaṃ vijjā dhanaṃ;
::

::gatha3
Bhikkhūnañca dhanaṃ sīlaṃ,
::

::gathalast
Rājānañca dhanaṃ balaṃ.
::

::hangnum
96\.
::

::gatha1
Tapassino kisā sobhā,
::

::gatha2
Thūlā sobhā catuppadā;
::

::gatha3
Purisā vijjavā sobhā,
::

::gathalast
Itthī sobhāsa sāmikā.
::

::hangnum
97\.
::

::gatha1
Pañca ratyā sugandhabbā,
::

::gatha2
Satta ratyā dhanuggahā;
::

::gatha3
Eka māsā subhariyā,
::

::gathalast
Aḍḍha māsā sissā malā.
::

::hangnum
98\.
::

::gatha1
Hiṃ ramati paṅa,
::

::gatha2
Haṅa ramati poka.
::

::gatha3
Thī ramati pu,
::

::gathalast
Khu ramati dhaṃ.
::

::hangnum
99\.
::

::gatha1
Jiṇṇamannaṃ pasaṃseyya,
::

::gatha2
Dārañca gatayobbanaṃ;
::

::gatha3
Raṇā punāgatā sūraṃ,
::

::gathalast
Sassañca gehamāgataṃ.
::

::hangnum
100\.
::

::gatha1
Dvatti-patikā {pb:M:0.0022} nārī ca,
::

::gatha2
Bhikkhu dvatti-vihāriko;
::

::gatha3
Dvatti-pāsa-mutto pakkhī,
::

::gathalast
Kata-māyā bahūtharaṃ.
::

::hangnum
101\.
::

::gatha1
Dujjanaṃ pahārādame,
::

::gatha2
Mittaṃ dame a-bhāṇikā;
::

::gatha3
Itthiñca byasanā dame,
::

::gathalast
Rāginaṃ appa bhojanā.
::

::hangnum
102\.
::

::gatha1
Na ratti vinā candimā,
::

::gatha2
Vīciṃ vinā ca aṇṇavo;
::

::gatha3
Haṃsaṃ vinā pokkharaṇī,
::

::gathalast
Patiṃ kaññāca sobhate.
::

::hangnum
103\.
::

::gatha1
Patinā janito bhogo,
::

::gatha2
Itthiyāva saṃgoppito;
::

::gatha3
Purisova hi padhāno,
::

::gathalast
Itthī suttaṃva sūciyā.
::

::hangnum
104\.
::

::gatha1
Sabbānadī vaṅkanadī,
::

::gatha2
Sabbe kaṭṭhamayā vanā;
::

::gatha3
Sabbitthiyo kare pāpaṃ,
::

::gathalast
Labhamāne nivātake.
::

::hangnum
105\.
::

::gatha1
Vivādasīliṃ {pb:M:0.0023} usūyabhāṇiniṃ,
::

::gatha2
Sampassataṇhiṃ bahupākabhuttiniṃ;
::

::gatha3
Aggantabhuttiṃ paragehavāsiniṃ,
::

::gathalast
Nāriṃ caje puttasatampi pūmā.
::

::hangnum
106\.
::

::gatha1
Bhuttesu maṇḍesu janīva kantinī,
::

::gatha2
Guyheca ṭhāne bhaginīva hiriṇī;
::

::gatha3
Kammesu pattesu karoti dāsīva,
::

::gatha2
Bhayesu mantī sayanesu rāmaye;
::

::gatha3
Rūpīsu sikkhī kupanesu khantinī,
::

::gatha2
Sā nārī seṭṭhāti vadanti paṇḍitā;
::

::gathalast
Kāyassa bhedāca divebhaveyya sā.
::

::hangnum
107\.
::

::gatha1
Sāmā migakkhī tanumajjhagattā,
::

::gatha2
Sūrū sukesī samadantapantī;
::

::gatha3
Gambhīranābhī yuvatī susīlī,
::

::gathalast
Hīne kule jātāpi vivāhyā.
::

::hangnum
108\.
::

::gatha1
Saradaṃratu-kālānaṃ,
::

::gatha2
Bhariyānaṃ rūpavatī;
::

::gatha3
Jeṭṭho padhānaṃ puttānaṃ,
::

::gathalast
Disānaṃ uttarādisā.
::

::hangnum
109\.
::

::gatha1
Yā icche puriso hotuṃ,
::

::gatha2
Jāti jāti punappunaṃ;
::

::gatha3
Sāmikaṃ {pb:M:0.0024} apacāyeyya,
::

::gathalast
Indaṃva pāricārikā.
::

::hangnum
110\.
::

::gatha1
Yo icche puriso hotuṃ,
::

::gatha2
Jāti jāti punappunaṃ;
::

::gatha3
Paradānaṃ vivajjeyya,
::

::gathalast
Dhotapādova kaddamaṃ.
::

::hangnum
111\.
::

::gatha1
Atikkanta vayo poso,
::

::gatha2
Āneti timbaruttaniṃ;
::

::gatha3
Tassā issā asaddhāti,
::

::gathalast
Taṃ parābhavato mukhaṃ.
::

::centre
Itthikaṇḍo niṭṭhito.
::

### 6. Rājakaṇḍo

::hangnum
112\.
::

::gatha1
Ekayāmaṃ saye rājā,
::

::gatha2
Dviyāmaññeva paṇḍito;
::

::gatha3
Gharāvāso tiyāmaṃva,
::

::gathalast
Catuyāmaṃ tu yācako.
::

::hangnum
113\.
::

::gatha1
Dhanavā sutavā rājā,
::

::gatha2
Nadī vejjo cimepañca;
::

::gatha3
Yattha {pb:M:0.0025} dese na vijjanti,
::

::gathalast
Na tattha divasaṃ vase.
::

::hangnum
114\.
::

::gatha1
Yasmiṃ padese na māno,
::

::gatha2
Na pemaṃ naca bandhavā;
::

::gatha3
Naca vijjāgamo koci,
::

::gathalast
Na tattha divasaṃ vase.
::

::hangnum
115\.
::

::gatha1
Aputtakaṃ gharaṃ suññaṃ,
::

::gatha2
Raṭṭhaṃ suññaṃ arājakaṃ;
::

::gatha3
A sippassa mukhaṃ suññaṃ,
::

::gathalast
Sabba suññaṃ daliddakā.
::

::hangnum
116\.
::

::gatha1
Dhanamiccheyya vāṇijjo,
::

::gatha2
Vijjamicche bhajesutaṃ;
::

::gatha3
Puttamicche taruṇitthiṃ,
::

::gathalast
Rājāmaccaṃ vasaṃ game.
::

::hangnum
117\.
::

::gatha1
Naṭṭhoyati asantuṭṭho,
::

::gatha2
Santuṭṭho ca mahīpati;
::

::gatha3
Lajjā ca gaṇikā naṭṭhā,
::

::gathalast
Nillajjā kuladhītikā.
::

::hangnum
118\.
::

::gatha1
Pakkhīnaṃ balamākāso,
::

::gatha2
Macchānamudakaṃ balaṃ;
::

::gatha3
Dubbalassa {pb:M:0.0026} balaṃ rājā,
::

::gathalast
Kumārānaṃ rudaṃ balaṃ.
::

::hangnum
119\.
::

::gatha1
Khamā jāgariyuṭṭhānaṃ,
::

::gatha2
Saṃvibhāgo dayikkhaṇā;
::

::gatha3
Nāyakassa guṇā ete,
::

::gathalast
Icchitabbā sataṃ guṇā.
::

::hangnum
120\.
::

::gatha1
Sakiṃ vadanti rājāno,
::

::gatha2
Sakiṃ samaṇabrāhmaṇā;
::

::gatha3
Sakiṃ sappurisā loke,
::

::gathalast
Esa dhammo sanantano.
::

::hangnum
121\.
::

::gatha1
Alaso gihī kāmabhogī na sādhu,
::

::gatha2
Asaññato pabbajito na sādhu;
::

::gatha3
Rājā anisammakārī na sādhu,
::

::gathalast
Paṇḍito kodhano taṃpi na sādhu.
::

::hangnum
122\.
::

::gatha1
Bahavo yattha nettāro,
::

::gatha2
Sabbe paṇḍitamānino;
::

::gatha3
Sabbe mahattamicchanti,
::

::gathalast
Tesaṃ kammaṃ vinassati.
::

::hangnum
123\.
::

::gatha1
Āyaṃ khayaṃ sayaṃ jaññā,
::

::gatha2
Rājā sayaṃ katākataṃ;
::

::gatha3
Niggahe {pb:M:0.0027} niggahetabbaṃ,
::

::gathalast
Paggahe paggahārahaṃ.
::

::hangnum
124\.
::

::gatha1
Piṭṭhitokkaṃ niseveyya,
::

::gatha2
Kucchināva hutāsanaṃ;
::

::gatha3
Sāmikaṃ sabbabhāgena,
::

::gathalast
Paralokaṃ amohavā.
::

::hangnum
125\.
::

::gatha1
Aggi āpo itthimūḷho,
::

::gatha2
Sappo rāja-kulānica;
::

::gatha3
Apayantena gantabbā,
::

::gathalast
Acceka-pāṇahārakā.
::

::hangnum
126\.
::

::gatha1
Paduṭṭha-bhariya-saṃvāso,
::

::gatha2
Paduṭṭha citta dāsako;
::

::gatha3
Sa-sappe ca ghare vāso,
::

::gathalast
Maccu eva na saṃsayo.
::

::hangnum
127\.
::

::gatha1
Mūḷha sisso padesena,
::

::gatha2
Kunārī bharaṇena ca;
::

::gatha3
Asatā sampayogena,
::

::gathalast
Paṇḍitoppavasīdati.
::

::hangnum
128\.
::

::gatha1
Mātā puttakaraṃ pāpaṃ,
::

::gatha2
Sissapāpaṃ gurukatā;
::

::gatha3
Rājā {pb:M:0.0028} raṭṭhakaraṃ pāpaṃ,
::

::gathalast
Rājapāpaṃ purohito.
::

::hangnum
129\.
::

::gatha1
Akodhena jine kodhaṃ,
::

::gatha2
Asādhuṃ sādhunā jine;
::

::gatha3
Jine macchariṃ dānena,
::

::gathalast
Saccenālīkavādinaṃ;
::

::hangnum
130\.
::

::gatha1
Adantaṃ damanaṃ dānaṃ,
::

::gatha2
Dānaṃ sabbattha sādhakaṃ;
::

::gatha3
Dānena piya vācāya,
::

::gathalast
Unnamanti namanti ca;
::

::hangnum
131\.
::

::gatha1
Dānaṃ sinehabhesajjaṃ,
::

::gatha2
Maccheraṃ dosanosadhaṃ;
::

::gatha3
Dānaṃ yasassī bhesajjaṃ,
::

::gathalast
Maccheraṃ kapaṇosadhaṃ.
::

::hangnum
132\.
::

::gatha1
Bahūnamappasārānaṃ,
::

::gatha2
Sāmaggiyā jayaṃ jaye;
::

::gatha3
Tiṇehi vattate yottaṃ,
::

::gathalast
Tena nāgopi bajjhate.
::

::hangnum
133\.
::

::gatha1
Sahāyo asamatthopi,
::

::gatha2
Tejasā kiṃkarissati;
::

::gatha3
Nivāte {pb:M:0.0029} jalito aggi,
::

::gathalast
Sayame vūpasampati.
::

::hangnum
134\.
::

::gatha1
Na raññā samakaṃ bhuñje,
::

::gatha2
Kāmabhogaṃ kudācanaṃ;
::

::gatha3
Ākappaṃ rasa bhuttiṃvā,
::

::gatha2
Mālā gandha vilepanaṃ;
::

::gatha3
Vatthaṃ sabbaalaṅkāraṃ,
::

::gathalast
Na raññā sadisaṃ kare.
::

::hangnum
135\.
::

::gatha1
Na me rājā sakhā hoti,
::

::gatha2
Na rājā hoti methuno;
::

::gatha3
Eso sāmiko mayhanti,
::

::gathalast
Citte niṭṭhaṃ suthāpaye.
::

::hangnum
136\.
::

::gatha1
Nātidūre bhaje rañño,
::

::gatha2
Nāccāsannopavātake;
::

::gatha3
Ujuke nātininne ca,
::

::gatha2
Na bhaje uccamāsane.
::

::gatha3
Chadose vajje sevako,
::

::gathalast
Tiṭṭhe aggiṃva saṃyato.
::

::hangnum
137\.
::

::gatha1
Guṇī sabbaññu tulyopi,
::

::gatha2
Nasobhati anissayo;
::

::gatha3
Anagghamopi {pb:M:0.0030} maṇiseṭṭho,
::

::gathalast
Hemaṃ nissāya sobhati.
::

::centre
Rājakaṇḍo niṭṭhito.
::

### 7. Pakiṇṇakakaṇḍo

::hangnum
138\.
::

::gatha1
Itthimisse kutosīlaṃ,
::

::gatha2
Maṃsa bhakkhe kutodayā;
::

::gatha3
Surā pāne kutosaccaṃ,
::

::gatha2
Mahālobhe kutohirī;
::

::gatha3
Mahātande kutosippaṃ,
::

::gathalast
Mahā kodhe kutodhanaṃ.
::

::hangnum
139\.
::

::gatha1
Surā yogo vikālo ca,
::

::gatha2
Samajja caraṇālasaṃ;
::

::gatha3
Khiḍḍādhutto pāpamitto,
::

::gathalast
Bhoganāsamukhā ime.
::

::hangnum
140\.
::

::gatha1
Divā nādikkhā vattabbaṃ,
::

::gatha2
Ratto nāvacanena ca;
::

::gatha3
Sañcareyya bhayā bhīto,
::

::gathalast
Vane vanacarī yathā.
::

::hangnum
141\.
::

::gatha1
Jīvantāpi matāpañca,
::

::gatha2
Byāsena parikittitā;
::

::gatha3
Dukkhito {pb:M:0.0031} byādhitomūḷho,
::

::gathalast
Iṇavā nityasevako.
::

::hangnum
142\.
::

::gatha1
Anāgataṃ bhayaṃ disvā,
::

::gatha2
Dūrato parivajjaye;
::

::gatha3
Āgatañca bhayaṃ disvā,
::

::gathalast
A bhīto hoti paṇḍito.
::

::hangnum
143\.
::

::gatha1
Niddāluko pamattoca,
::

::gatha2
Sukhatto rogavālaso;
::

::gatha3
Mahiccho kammārāmoca,
::

::gathalast
Satte te satthavajjitā.
::

::hangnum
144\.
::

::gatha1
Duggataṃ gaccha he lābha,
::

::gatha2
Lābhī lābhena pūrati;
::

::gatha3
Thale pavassa pajjunna,
::

::gatha2
Sindhu āpena pūrati;
::

::gathalast
Natthidaṃ kammappadhānakaṃ.
::

::hangnum
145\.
::

::gatha1
Na hi koci kate kicce,
::

::gatha2
Kattāraṃ samupekkhate;
::

::gatha3
Tasmā sabbāni kiccāni,
::

::gathalast
Sāva sesena kāraye.
::

::hangnum
146\.
::

::gatha1
Tūlaṃ sallahukaṃ loke,
::

::gatha2
Tato cāpalla-jātiko;
::

::gatha3
Tato {pb:M:0.0032} vuḍḍha manovādo,
::

::gathalast
Pamatto buddhasāsane.
::

::hangnum
147\.
::

::gatha1
Pāsāṇachattaṃ garukaṃ,
::

::gatha2
Tato devānacikkhaṇaṃ;
::

::gatha3
Tato vuḍḍhānamovādo,
::

::gathalast
Tato buddhassa sāsanaṃ.
::

::hangnum
148\.
::

::gatha1
Kāyassa dakkhiṇa hattho,
::

::gatha2
Doso ettha kaniṭṭhako;
::

::gatha3
Kaṇṇa ghānāna-makkhīnaṃ,
::

::gathalast
Vāmo tu pāda-pāsako.
::

::hangnum
149\.
::

::gatha1
Tambūlassa majjha patte,
::

::gatha2
Kuvero rakkhatī sadā;
::

::gatha3
Mūlamhi rakkhati yakkho,
::

::gatha2
Aggamhi kālakaṇṇikā;
::

::gatha3
Tāni bhuñjeyya chinditvā,
::

::gathalast
Sirī evaṃ pavaḍḍhati.
::

::hangnum
150\.
::

::gatha1
Sampuṇṇarakkho brahmāva,
::

::gatha2
Accurakkho ca bissaṇo;
::

::gatha3
Tasmā hi te pūjayantu,
::

::gathalast
Sadā mānenti taṃ naraṃ.
::

::hangnum
151\.
::

::gatha1
Goṇā {pb:M:0.0033} hi sabbagihīnaṃ,
::

::gatha2
Posakā bhogadāyakā;
::

::gatha3
Tasmā hi mātā pitūva,
::

::gathalast
Mānaye sakkareyya ca.
::

::hangnum
152\.
::

::gatha1
Yeca khādanti gomaṃsaṃ,
::

::gatha2
Mātu maṃsaṃva khādare;
::

::gatha3
Matesu tesu gijjhānaṃ,
::

::gathalast
Dade sote ca vāhaye.
::

::hangnum
153\.
::

::gatha1
Gurusiddho sippārambho,
::

::gatha2
Ravi sokrā ca majjhimo;
::

::gatha3
Na sippo buddhacandaro,
::

::gathalast
Sorī aṅgāca maraṇaṃ.
::

::hangnum
154\.
::

::gatha1
Aṭṭhamiyaṃ guruṃ hanti,
::

::gatha2
Sissaṃ hanti catuddasiṃ;
::

::gatha3
Sippaṃ hanti dasa sippaṃ,
::

::gathalast
Mātāpitā ca puṇṇamiṃ.
::

::hangnum
155\.
::

::gatha1
Nāḷikaṃ satta nabhuñje,
::

::gatha2
Na lābuṃ navamaṃ tathā;
::

::gatha3
Dvādasa prinnaṃtriminaṃ,
::

::gathalast
Bhuñje sippaṃ vinassati.
::

::hangnum
156\.
::

::gatha1
Ekaṃ {pb:M:0.0034} caje kulaatthaṃ,
::

::gatha2
Gāmassatthaṃ kuvaṃ caje;
::

::gatha3
Gāma caje janapadatthaṃ,
::

::gathalast
Attatthaṃ pathaviṃ caje.
::

::hangnum
157\.
::

::gatha1
Desaṃ ossajja gacchanti,
::

::gatha2
Sīho sappuriso gajo;
::

::gatha3
Tattheva nidhanaṃ yanti,
::

::gathalast
Kāko kāpuriso migo.
::

::hangnum
158\.
::

::gatha1
Yamhi padese na māno,
::

::gatha2
Na pemaṃ na ca bandhavā;
::

::gatha3
Na ca vijjāgāho koci,
::

::gathalast
Na tattha vasanaṃ kare.
::

::hangnum
159\.
::

::gatha1
Caratyekena pādena,
::

::gatha2
Tiṭṭhatyekena paṇḍito;
::

::gatha3
A nisamma paraṃ ṭhānaṃ,
::

::gathalast
Na pubbamālayaṃ jahe.
::

::hangnum
160\.
::

::gatha1
Dhana dhañña payogesu,
::

::gatha2
Tathā vijjāgamesu ca;
::

::gatha3
Dūtesu apacāresu,
::

::gathalast
Cajjā lajjā tadā bhave.
::

::hangnum
161\.
::

::gatha1
Dvi {pb:M:0.0035} guṇo thīnamāhāro,
::

::gatha2
Buddhicāpi catugguṇo;
::

::gatha3
Chagguṇo hoti vāyāmo,
::

::gathalast
Kāmotvaṭṭha-guṇo bhave.
::

::hangnum
162\.
::

::gatha1
Pabbe pabbe kamenucchu,
::

::gatha2
Visesarasavāggato;
::

::gatha3
Tathā sumettiko sādhu,
::

::gathalast
Viparītova dujjano.
::

::hangnum
163\.
::

::gatha1
Kassako vāṇijo macco,
::

::gatha2
Samaṇo suta sīlavā;
::

::gatha3
Tesu vipula jātesu,
::

::gathalast
Raṭṭhampi vipulaṃ siyā.
::

::hangnum
164\.
::

::gatha1
Asajjhāya malā mantā,
::

::gatha2
Anuṭṭhāna malā gharā;
::

::gatha3
Malaṃ vaṇṇassa kosajjaṃ,
::

::gathalast
Pamādo rakkhato malaṃ.
::

::hangnum
165\.
::

::gatha1
Hīnānaṃ gacchate vittaṃ,
::

::gatha2
Vīrānaṃ santakattanaṃ;
::

::gatha3
Vadanti ca hīnā janā,
::

::gathalast
Pubba-kammappadhānakā.
::

::hangnum
166\.
::

::gatha1
Na {pb:M:0.0036} vadanti cevaṃdhīrā,
::

::gatha2
Vāyamiṃsu sabbakamme;
::

::gatha3
Na ce sijjhati taṃ kammaṃ,
::

::gathalast
A-phalaṃ eva ko doso.
::

::hangnum
167\.
::

::gatha1
Nīcaṃ kulaṃ nipaññaṃ vā,
::

::gatha2
Nirūpaṃ nibalaṃ samaṃ;
::

::gatha3
Imaṃ kālaṃ chuttakālaṃ,
::

::gathalast
Dhanameva visesakaṃ.
::

::centre
Pakiṇṇakakaṇḍo niṭṭhito.
::

::gatha1
Paṇḍito sujano kaṇḍo,
::

::gatha2
Dujjano mitta-itthi ca;
::

::gatha3
Rājā pakiṇṇako cāti,
::

::gathalast
Satta-kaṇḍa-vibhūsitaṃ.
::

::gatha1
Visuddhā cāra-therena,
::

::gatha2
Visuddhārāma-vāsinā;
::

::gatha3
Sabba-kulānamatthāya,
::

::gathalast
Visodhitaṃ pathakkhaye.
::
