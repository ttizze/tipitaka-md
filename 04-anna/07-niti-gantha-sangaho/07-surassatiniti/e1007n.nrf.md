::centre
Namo tassa bhagavato arahato sammāsambuddhassa
::

## Sūrassatīnīti

#### Paṭhamo bhāgo

### Paṇāmagāthā

::hangnum
1\.
::

::gatha1
Mukhamhā {pb:M:1.0001} bhagavantassa,
::

::gatha2
Sugandhakamalā subhā;
::

::gatha3
Sañjātaṃ uttamaṃ vāṇiṃ,
::

::gathalast
Vandāmi vittamānasā.
::

::hangnum
2\.
::

::gatha1
Samajjhiṭṭho racissāmi,
::

::gatha2
Dakkhena rājamantinā;
::

::gatha3
Nāmena santena,
::

::gatha2
Nītiṃ lokahitāvahaṃ;
::

::gatha3
Sālaṅkāraṃ sopadesaṃ,
::

::gathalast
Nāmenāhaṃ svarassatiṃ.
::

::hangnum
3\.
::

::gatha1
Pekkhantvimaṃ nītiṃ santā,
::

::gatha2
Mañjūsarukkhasannibhaṃ;
::

::gatha3
Nānopadesasaṃpuṇṇaṃ,
::

::gathalast
Sadatthakusalā sadā.
::

### Sūrassatīnīti

::hangnum
1\.
::

::gatha1
Kataññutā {pb:M:1.0003} ca saccañca,
::

::gatha2
Lokasārā hi te duve;
::

::gatha3
Lokāpi tehi tiṭṭhanti,
::

::gathalast
Raṭṭhaṃ akaṃsu issaraṃ.
::

::hangnum
2\.
::

::gatha1
Kākāca {pb:M:1.0008} dujjanā loke,
::

::gatha2
Malībhūtāva sabbadā;
::

::gatha3
Iṭṭhaṃ guṇaṃ nāsayanti,
::

::gathalast
Te ve lokassa verino.
::

::gatha1
Migānaṃ {pb:M:1.0010} siṅgālo anto,
::

::gathalast
Pakkhīnaṃ pana vāyaso.
::

::gatha1
Akāraṇaverī {pb:M:1.0012} honti,
::

::gatha2
Macchānaṃ dhīvarā yathā;
::

::gatha3
Guṇīnaṃ sajjanānañca,
::

::gathalast
Dujjanā niccaverino.
::

::hangnum
3\.
::

::gatha1
Siriṃ {pb:M:1.0014} bhonto suposetha,
::

::gatha2
Siri mūlā hi sampadā;
::

::gatha3
Siriya idha jotanti,
::

::gathalast
Sirī sā sabbasiddhikā.
::

::hangnum
4\.
::

::gatha1
Musā {pb:M:1.0020} tamokarā loke,
::

::gatha2
Saccaṃ mīditikārakaṃ;
::

::gatha3
Musātamena dukkhanti,
::

::gathalast
Saccābhāya sukhantive.
::

::gatha1
Suvijānaṃ {pb:M:1.0023} siṅgālānaṃ,
::

::gatha2
Sakuṇānañca vassitaṃ;
::

::gatha3
Manussavassitaṃ rāja,
::

::gathalast
Dubbijānataraṃ tato.
::

::hangnum
5\.
::

::gatha1
Kappaggisadisā {pb:M:1.0025} issā,
::

::gatha2
Jhāpeti sabbasampadaṃ;
::

::gatha3
Muditā kappameghova,
::

::gathalast
Ropeti sabbasampadaṃ.
::

::hangnum
6\.
::

::gatha1
Yathā {pb:M:1.0030} asanthirā thambhā,
::

::gatha2
Thusarāsimhi ussitā;
::

::gatha3
Tatheva kapicittānaṃ,
::

::gathalast
Kammantā cañcalaṅgatā.
::

::gatha1
Haliddirāgaṃ {pb:M:1.0034} kapicittaṃ;
::

::gatha2
Purisaṃ rāgavirāginaṃ,
::

::gatha3
Edisaṃ tāta māsevi;
::

::gathalast
Nimmanussampi ce siyā.
::

::hangnum
7\. [Ka]
::

::gatha1
Pupphacumbi {pb:M:1.0035} cittapattī,
::

::gatha2
Sakavaṇṇena majjito;
::

::gatha3
Vikkamī pupphato pupphaṃ,
::

::gathalast
Nassāgāraṃ na saṅgamo.
::

[Kha]

::gatha1
Kippilikā dubbaṇṇāpi,
::

::gatha2
Samaggāca parakkamā;
::

::gatha3
Mā hotha pupphacumbīva,
::

::gathalast
Hotha vo pacikā yathā.
::

::hangnum
1\.
::

::gatha1
Ye {pb:M:1.0040} maranti kīḷantā te,
::

::gatha2
Svānā aññoññamoditā;
::

::gatha3
Disvāna chaṭṭitaṃ bhattaṃ,
::

::gathalast
Sīghaverī vihiṃsare.
::

::hangnum
2\.
::

::gatha1
Tathekepi {pb:M:1.0041} janā dāni,
::

::gatha2
Samaggā ññoññamoditā;
::

::gatha3
Dhanahetu vihiṃsanti,
::

::gathalast
Dhīratthu sīghaverikā.
::

::hangnum
9\.
::

::gatha1
Vasante {pb:M:1.0045} hemante gimhe;
::

::gatha2
Neva tālā visesino;
::

::gatha3
Thiracittā janā santā;
::

::gathalast
Sukhadukkhesu niccalā.
::

::hangnum
10\.
::

::gatha1
Yathā {pb:M:1.0050} pavaṭṭamānamhi,
::

::gatha2
Suṭṭhu tiṭṭhati geṇṭhuke;
::

::gatha3
Appavaṭṭe bhūmyaṃ seti,
::

::gathalast
Tatheva geṇṭhuko jano.
::

::hangnum
11\.
::

::gatha1
Agghāpetuṃ {pb:M:1.0055} nasakkonti,
::

::gatha2
Kālañhi kālikā janā;
::

::gatha3
Vajirādiñca sakkonti,
::

::gathalast
Tena kālo anagghiko.
::

::hangnum
12\. [Ka]
::

::gatha1
Asano {pb:M:1.0059} hi dīghaddhāno,
::

::gatha2
Sārasāro sugandhiko;
::

::gatha3
Niggandho tveva nissāro,
::

::gathalast
Dīghaddhānopi simbalī.
::

[Kha]

::gatha1
Tatheveke {pb:M:1.0060} janā loke,
::

::gatha2
Dīghaddhānā susārakā;
::

::gatha3
Nissārā keci pheggūva,
::

::gathalast
Dīghaddhānāpi goyathā.
::

::hangnum
13\.
::

::gatha1
Upakāro {pb:M:1.0064} cāpakāro,
::

::gatha2
Yasmiṃ gacchati naṭṭhataṃ;
::

::gatha3
Pāsāṇahadayassassa,
::

::gathalast
Jīvatītyā bhidhāmudhā.
::

::gatha1
Pasādo nipphalo yassa,
::

::gatha2
Kopocāpi niratthako;
::

::gatha3
Na taṃ saṅgantu miccheyya,
::

::gathalast
Thīpumāva napuṃsakaṃ.
::

::hangnum
14\.
::

::gatha1
Upacāro {pb:M:1.0069} hi kātabbo,
::

::gatha2
Na yāva sohadaṃ bhave;
::

::gatha3
Upacāro sumittamhi,
::

::gathalast
Māyā ca hoti koṭilaṃ.
::

::hangnum
15\.
::

::gatha1
Kamena {pb:M:1.0075} aggato ucchu,
::

::gatha2
Raso sādutaro yathā;
::

::gatha3
Tatheva sumitto loke,
::

::gathalast
Dummitto pana nediso.
::

::hangnum
16\.
::

::gatha1
Sokārāti {pb:M:1.0080} parittāṇaṃ,
::

::gatha2
Vissāsapītibhājanaṃ;
::

::gatha3
Ratanābhiratanaṃ icche,
::

::gathalast
Sumittaṃ akkharattayaṃ.
::

::hangnum
17\.
::

::gatha1
Dampatīnaṃ {pb:M:1.0085} sumittānaṃ,
::

::gatha2
Mukhaṃ aññoññadappaṇaṃ,
::

::gatha3
Sukhe sukhaṃ dukkhe dukkhaṃ,
::

::gathalast
Paṭicchāyeva dappaṇe.
::

::gatha1
Kathaṃ {pb:M:1.0088} nu tāsaṃ hadayaṃ,
::

::gatha2
Sukharāvata itthiyo;
::

::gatha3
Yāsāmike dukkhitamhi,
::

::gathalast
Sukhamicchanti attano.
::

::hangnum
18\.
::

::gatha1
Nivātañca {pb:M:1.0090} pure katvā,
::

::gatha2
Mānaṃ katvāna pacchato;
::

::gatha3
Sakatthaṃ dhāraye dhīro,
::

::gathalast
Atthabhañjo hi muḷhatā.
::

::hangnum
19\.
::

::gatha1
Purecāraṃ {pb:M:1.0094} satiṃ katvā,
::

::gatha2
Saddhaṃ kareyya pacchato;
::

::gatha3
Turaṃ na saddahe dhīro,
::

::gathalast
Sīghasaddho hi mandako.
::

::hangnum
20\.
::

::gatha1
Vane 0.0099 bahūni kaṭṭhāni;
::

::gatha2
Dullabhaṃ rattacandanaṃ;
::

::gatha3
Tathā janā bahū loke;
::

::gathalast
Pumā jañño sudullabho.
::

::hangnum
21\.
::

::gatha1
Tiṇakaṭṭhapalāsehi{pb:M:1.0103};
::

::gatha2
Sukkhehi dayhate vanaṃ;
::

::gatha3
Etādīhi asārehi;
::

::gathalast
Loko janehi dayhate.
::

::hangnum
22\.
::

::gatha1
Antovasse {pb:M:1.0107} timāsamhi,
::

::gatha2
Puññakammena moditā;
::

::gatha3
Sukhaṃ vasiṃsu porāṇā,
::

::gathalast
Buddhasāsanamāmakā.
::

::hangnum
23\.
::

::gatha1
Migamadena {pb:M:1.0111} ekena,
::

::gatha2
Taṃ vanaṃ surabhigandhikaṃ;
::

::gatha3
Tathā janena taṃ raṭṭhaṃ,
::

::gathalast
Guṇinā hi sirīmatā.
::

::gatha1
Sarīraṃ {pb:M:1.0115} khaṇaviddhaṃsī,
::

::gathalast
Kappantaṭṭhāyino guṇā.
::

::hangnum
24\.
::

::gatha1
Kharānaṃ {pb:M:1.0116} sīhabyagghānaṃ,
::

::gatha2
Saṅgamo no hisabbadā;
::

::gatha3
Tatheva byagghacittānaṃ,
::

::gathalast
Sajātikā khayonatā.
::

::hangnum
25\.
::

::gatha1
Saka {pb:M:1.0121} sādhupi no sādhū,
::

::gatha2
Yo ceñña duṭṭhakārako;
::

::gatha3
Bahūnaṃ sādhū pāyena,
::

::gathalast
Sa ve sādhūti vuccate.
::

::hangnum
26\.
::

::gatha1
Bahūdake {pb:M:1.0126} samuddepi,
::

::gatha2
Jalaṃ nattheva pātave;
::

::gatha3
Khuddake khatakūpamhi,
::

::gathalast
Sāduṃ atthi bahuṃ dakaṃ.
::

::hangnum
27\.
::

::gatha1
Mā {pb:M:1.0130} sīghaṃ vivareyyātha,
::

::gatha2
Nindituñca pasaṃsituṃ;
::

::gatha3
Mukhañhi vo kathādvāraṃ,
::

::gathalast
Nirundheyyātha sabbadā.
::

::hangnum
28\.
::

::gatha1
Mā {pb:M:1.0134} sīghaṃ vivareyyātha,
::

::gatha2
Cakkhuṃ vo dassituṃ piyaṃ;
::

::gatha3
Saṇikañhi piyalābhaṃ,
::

::gathalast
Dhanalābhaṃ turaṃ kare.
::

::hangnum
29\.
::

::gatha1
Anārambho {pb:M:1.0138} hi kammānaṃ,
::

::gatha2
Paṭhamaṃ buddhilakkhaṇaṃ;
::

::gatha3
Niṭṭhaṅgataṃ āraddhassa,
::

::gathalast
Dutiyaṃ buddhilakkhaṇaṃ.
::

::gatha1
Asamekkhitakammantaṃ{pb:M:1.0140},
::

::gatha2
Turitābhinipātinaṃ;
::

::gatha3
Sāni kammāni tappenti,
::

::gathalast
Uṇhaṃ vajjhohaṭaṃ mukhe.
::

::hangnum
30\.
::

::gatha1
Aphalāni {pb:M:1.0143} durantāni,
::

::gatha2
Janatā ninditāni ca;
::

::gatha3
Asakyāni ca kammāni,
::

::gathalast
Nārabhetha vicakkhaṇo.
::

::hangnum
31\.
::

::gatha1
Ativirodhabhītānaṃ{pb:M:1.0147},
::

::gatha2
Saṅkitānaṃ pade pade;
::

::gatha3
Parappavādatāsānaṃ,
::

::gathalast
Dūrato yanti sampadā.
::

::gatha1
Saddamattaṃ {pb:M:1.0150} na bhetabbaṃ,
::

::gatha2
Loko saddassa gocaro;
::

::gatha3
Yo ca saddaparittāso,
::

::gathalast
Vane bhantamigo hi so.
::

::hangnum
32\.
::

::gatha1
Dvinnaṃ {pb:M:1.0151} taṇḍulathūsānaṃ,
::

::gatha2
Viseso suṭṭhu khāyati;
::

::gatha3
Randhitopi siniddho no,
::

::gatha2
Thuso virasaphāruso;
::

::gatha3
Taṇḍulaṃ siniddhaṃ rasaṃ,
::

::gathalast
Evaṃ lokepi ñāyate.
::

::hangnum
33\.
::

::gatha1
Eraṇḍaṃ {pb:M:1.0155} nissitā valli,
::

::gatha2
Ruhate kiṃ yathābalaṃ;
::

::gatha3
Mahāsālaṃ sunissāya,
::

::gathalast
Ruhate brahataṃ gatā.
::

::hangnum
34\.
::

::gatha1
Mettā {pb:M:1.0160} hi sīmasambhedā,
::

::gatha2
Pakkhapāta vighātikā;
::

::gatha3
Pakkhapātena dukkhanti,
::

::gathalast
Nippakkho vasate sukhaṃ.
::

::hangnum
35\.
::

::gatha1
Narā {pb:M:1.0164} paññā ca laṅkārā,
::

::gatha2
Yathāṭhāne niyujjare;
::

::gatha3
No hi cūḷāmaṇi pāde,
::

::gathalast
Pādukā ca siropari.
::

::gatha1
Ukkuṭṭhe {pb:M:1.0167} sūra micchanti;
::

::gatha2
Mantīsu akutūhalaṃ;
::

::gatha3
Viyañca annapānamhi;
::

::gathalast
Atthe jāte ca paṇḍitaṃ.
::

::hangnum
36\.
::

::gatha1
Pamādo {pb:M:1.0169} hi tamo loke,
::

::gatha2
Kālo coro bhayānako;
::

::gatha3
Kāyagehaṃ bahuchiddaṃ,
::

::gathalast
Kālacorassa coritaṃ.
::

::hangnum
37\.
::

::gatha1
Cañcalo {pb:M:1.0173} kāladāso hi,
::

::gatha2
Dhītimā kālaissaro;
::

::gatha3
Kālissaro raṭṭhissaraṃ,
::

::gathalast
Ativattati sabbaso.
::

::hangnum
38\.
::

::gatha1
Viluppanti {pb:M:1.0017}8 dhanaṃ eke,
::

::gatha2
Kālameke anekkhakā;
::

::gatha3
Tesu kālavilopāva,
::

::gathalast
Bhayānakā tikakkhaḷā.
::

::hangnum
39\.
::

::gatha1
Raññā {pb:M:1.0182} raṭṭhahitaṃ kattā,
::

::gatha2
Rañño hitaṃ janehi ve;
::

::gatha3
Desso attahitaṃ dassī,
::

::gathalast
Gārayho kinnu kārako.
::

::gatha1
Attadatthaṃ {pb:M:1.0189} paratthena;
::

::gathalast
Bahunāpi na hāpaye.
::

::hangnum
40\.
::

::gatha1
Yassa upakāro dinno,
::

::gatha2
Upakāraṃ dade puna;
::

::gatha3
Tato pakāraṃ niccheyya,
::

::gathalast
Kataññū dullabho idha.
::

::gatha1
Saccaṃ {pb:M:1.0190} kireva māhaṃsu,
::

::gatha2
Narā ekacciyā idha;
::

::gatha3
Kaṭṭhaṃ niplavitaṃ seyyo,
::

::gathalast
Natveve kacciyo naro.
::

::hangnum
41\.
::

::gatha1
Kāruko {pb:M:1.0191} sakapaññāya,
::

::gatha2
Mahagghaṃ dārukaṃ kare;
::

::gatha3
Tathā janopi attānaṃ,
::

::gathalast
Mahaggho lokamānito.
::

::hangnum
42\.
::

::gatha1
Appaggho {pb:M:1.0196} hi ayo hemaṃ,
::

::gatha2
Mahagghaṃ chindate yathā;
::

::gatha3
Nigguṇo saguṇaṃ loke,
::

::gathalast
Alakkhīca siriṃ tathā.
::

#### Sūrassatīnīti

#### Dutiyo bhāgo

::hangnum
1\.
::

::gatha1
Dhanassa {pb:M:2.0001} dubbidhaṃ kiccaṃ,
::

::gatha2
Pāpeti uṇṇataṃ dhaniṃ;
::

::gatha3
Adhaniṃ oṇataṃ loke,
::

::gathalast
Sañcine tena taṃ dhanaṃ.
::

::hangnum
2\.
::

::gatha1
Vaṭṭate {pb:M:2.0006} satataṃ sīghaṃ,
::

::gatha2
Kālacakkaṃ avāritaṃ;
::

::gatha3
Tena ghaṭī dinaṃ māso,
::

::gathalast
Vasso bhavatya cīrato.
::

::hangnum
3\.
::

::gatha1
Sattunā {pb:M:2.0011} na hi sandheyya,
::

::gatha2
Ekadā so bhayaṃ karo;
::

::gatha3
Sutattamapi pānīyaṃ,
::

::gathalast
Samayate nu pāvakaṃ.
::

::hangnum
4\.
::

::gatha1
Vijahaṃ {pb:M:2.0016} pakatiṃ yo hi,
::

::gatha2
Vikatiṃ puna gacchati;
::

::gatha3
Sabhāvena ākārena,
::

::gatha2
Vippallāsaṃ sa gacchati;
::

::gatha3
Saṃsumāra gatā godhā,
::

::gathalast
Yathā thī pumavesikā.
::

::hangnum
5\.
::

::gatha1
Pakkhaṃ {pb:M:2.0020} laddhāna uḍḍenti,
::

::gatha2
Upacikā hi vammikā;
::

::gatha3
Nikkhantā maraṇaṃ yanti,
::

::gatha1
Uppatā nippataṃ gatā.
::

::hangnum
6\.
::

::gatha1
Sabbaṃpiyassa {pb:M:2.0023} dajjeyya,
::

::gatha2
Nissesaṃ piyamānasaṃ;
::

::gatha3
Saddhācittaṃ tu no viññū,
::

::gathalast
Saddhāyiko pakkhalito.
::

::hangnum
7\.
::

::gatha1
Sakkoti {pb:M:2.0027} laṅghituṃ byāmaṃ,
::

::gatha2
Mahussāhena yo hi so;
::

::gatha3
Tadaḍḍhaṃ anussāhena,
::

::gatha2
Nossāho tesu thomito;
::

::gatha3
Mahussāho dukkho loke,
::

::gathalast
Anussāho sadā sukho.
::

::hangnum
8\.
::

::gatha1
Dukkhamaṃ {pb:M:2.0032} akkhamanto yo,
::

::gatha2
Piṭṭhikārīca dukkaraṃ,
::

::gatha3
Kadā labheyya so loke,
::

::gatha2
Sukhamaṃ sukaraṃ mudhā;
::

::gatha3
Paccakkhañhi so kareyya,
::

::gathalast
Dukkhamañcāpi dukkaraṃ.
::

::hangnum
9\.
::

::gatha1
Anaggho {pb:M:2.0036} manusso loke,
::

::gatha2
Tosanāposanādinā;
::

::gatha3
Tena so mahagghaṃ kammaṃ,
::

::gathalast
Kare lokahitāyutaṃ.
::

::hangnum
10\.
::

::gatha1
Vātena {pb:M:2.0041} nappabhijjanti,
::

::gatha2
Ninnā veḷū kasā naḷā;
::

::gatha3
Yathāvātaṃ nagacchanti,
::

::gathalast
Tathā care jane kadā.
::

::hangnum
11\.
::

::gatha1
Purato {pb:M:2.0044} ca pacchato ce,
::

::gatha2
Nissayo natthi passato;
::

::gatha3
Adhikaṃ vīriyaṃ hoti,
::

::gathalast
Attanātho tadā bhave.
::

::hangnum
12\.
::

::gatha1
Khaṇaṃ {pb:M:2.0048} ākhubilaṃ sīho,
::

::gatha2
Pāsāṇasakalākulaṃ;
::

::gatha3
Pappoti nakhabhaṅgaṃvā,
::

::gathalast
Phalaṃvā mūsiko bhave.
::

::hangnum
13\.
::

::gatha1
Maggamuḷhā {pb:M:2.0052} janā andhā,
::

::gatha2
Amaggā maggasaññino;
::

::gatha3
Tatheva duppaññā muḷhā,
::

::gathalast
Tathatthaṃ nāva bujjhare.
::

::hangnum
14\.
::

::gatha1
Piyarūpaṃ {pb:M:2.0056} vīrarūpaṃ,
::

::gatha2
Duvidhā rūpasampadā,
::

::gatha3
Nāriṃ icche piyarūpiṃ,
::

::gathalast
Purisaṃ vīrarūpakaṃ.
::

::hangnum
15\.
::

::gatha1
Pajjalanti {pb:M:2.0060} hi khajjotā,
::

::gatha2
Pakkhacālanakammunā;
::

::gatha3
Kusitā supitā nete,
::

::gathalast
Tathā janāpi kammikā.
::

::hangnum
16\.
::

::gatha1
Kummasaṅkocamopamya{pb:M:2.0065},
::

::gatha2
Niggahamapi saṃkhame;
::

::gatha3
Pattakāle tu nītiñño,
::

::gathalast
Kaṇhasappova uṭṭhahe.
::

::hangnum
17\.
::

::gatha1
Bhakkhasesaṃ {pb:M:2.0069} nakhādanti,
::

::gatha2
Sīhā unnatacetasā;
::

::gatha3
Paraṃpi napaṇāmenti,
::

::gathalast
Vuddhikāmā tathā care.
::

::hangnum
18\.
::

::gatha1
Na {pb:M:2.0072}va vasso samuppanno,
::

::gatha2
Khīṇo purāṇahāyano;
::

::gatha3
Navavasse navā mettā,
::

::gathalast
Bhāvitabbā hitesinā.
::

::hangnum
19\.
::

::gatha1
Santāpayanti {pb:M:2.0076} kamayāpyabhujaṃ na rogā,
::

::gatha2
Dummantinaṃ kamupayanti na nītidosā;
::

::gatha3
Kaṃ srī na mānayati kaṃ na ca hanti maccu,
::

::gatha1
Kaṃ thīkatā na visayā paripīḷayanti.
::

(Vasantatilakāgāthā.)

::hangnum
20\.
::

::gatha1
(Ka) byāmamattena {pb:M:2.0081} daṇḍena,
::

::gatha2
Yolumbya udakaṃ mine;
::

::gatha3
Agambhīraṃ gambhīraṃvā,
::

::gathalast
Agādhe maññi gambhīraṃ.
::

(Kha)

::gatha1
Tathā mando saññāṇena,
::

::gatha2
Agādhe maññi paṇḍitaṃ;
::

::gatha3
Samāsamaṃ na jānāti,
::

::gathalast
Bahvappaṃ tikkhamandataṃ.
::

::hangnum
21\.
::

::gatha1
Duṭṭhakamme {pb:M:2.0086} saṅgamanti,
::

::gatha2
Chekakamme ca no idha;
::

::gatha3
Maccuṃ vahanti sīsena,
::

::gathalast
Te muḷhā muḷhasaṅgamā.
::

::hangnum
22\.
::

::gatha1
Duvidho {pb:M:2.0091} saṅgamo loke,
::

::gatha2
Ujuko kuṭilo bhave;
::

::gatha3
Ujukova pasaṃseyyo,
::

::gathalast
Nohyañño sājasaṅgamo.
::

Te {pb:M:2.0093} iminā upāyena samaggā sammodamānā mahā bhittipiṭṭhikāya vasanti. (Mahosadhajātaka aṭṭhakathā)

::hangnum
23\.
::

::gatha1
Yūthikā {pb:M:2.0095} pupphate nohi,
::

::gatha2
Siñcitāpi punappunaṃ;
::

::gatha3
Pupphate sampatte kāle,
::

::gathalast
Evaṃ dhāretha vīriyaṃ.
::

::hangnum
24\.
::

::gatha1
Dhanuccayo {pb:M:2.0101} dhanakkhepo,
::

::gatha2
Duvidhā hi dhanākati;
::

::gatha3
Dhanuccaye nayo atthi,
::

::gathalast
Dhanakkhepamhi no idha.
::

::hangnum
25\.
::

::gatha1
Amātā {pb:M:2.0105} pitarasaṃ vaḍḍhaṃ,
::

::gatha2
Jūtakārañca cañcalaṃ;
::

::gatha3
Nālapeyya visesaññū,
::

::gathalast
Yadicche siddhi mattano.
::

::gatha1
Haliddirāgaṃ {pb:M:2.0109} kapicittaṃ,
::

::gatha2
Purisaṃ rāgavirāginaṃ;
::

::gatha3
Edisaṃ tāta māsevi,
::

::gathalast
Nimmanussaṃpi ce siyā.
::

::hangnum
26\.
::

::gatha1
Guṇā guṇaññūsu guṇā bhavanti,
::

::gatha2
Te nigguṇaṃ patvā bhavanti dosā;
::

::gatha3
Āsādyatoyā pabhavanti najjo,
::

::gathalast
Samudramāsajja bhavantyapeyyā.
::

(Upajātigāthā)

::hangnum
27\.
::

::gatha1
Silārūpaṃ {pb:M:2.0113} nimminanti,
::

::gatha2
Koṭṭetvāna punappunaṃ;
::

::gatha3
Koṭṭakova tathā bālā,
::

::gathalast
Sādhuṃ ovajja nimmitā.
::

### Cāṇakyanītilā gāthā

::gatha1
Lālane {pb:M:2.0116} bahavo dosā,
::

::gatha3
Tāḷane bahavo guṇā;
::

::gatha3
Tasmā puttañca sissañca,
::

::gathalast
Tāḷaye na ca lālaye.
::

::hangnum
28\.
::

::gatha1
Atītassa {pb:M:2.0117} hi mittassa,
::

::gatha2
Yo ce dosaṃ pakāsaye;
::

::gatha3
So have paccuppannassa,
::

::gathalast
Dosaṃ bhāseti ñāyati.
::

::hangnum
29\.
::

::gatha1
Latāviya {pb:M:2.0121} sevakā te,
::

::gatha2
Ye nissayaṃ palambare;
::

::gatha3
Nissayassa vināsena,
::

::gathalast
Bhūmyaṃ senti anāthakā.
::

::hangnum
30\.
::

::gatha1
Dosasiṅgehi {pb:M:2.0125} vijjhanto,
::

::gatha2
Mānakhūrehi akkamaṃ;
::

::gatha3
Bhayaṃ karoti lokamhi,
::

::gathalast
Gova bālo vihiṃsako.
::

::hangnum
31\.
::

::gatha1
Ādo {pb:M:2.0128} upari lokoyaṃ,
::

::gatha2
Ujulekhāya tiṭṭhati;
::

::gatha3
Musāvātehi taṃlokaṃ,
::

::gathalast
Nipātesi anajjavaṃ.
::

::hangnum
32\.
::

::gatha1
Sughaṭaṃ {pb:M:2.0132} kumbhakārena,
::

::gatha2
Nāraho paribhuñjituṃ;
::

::gatha3
Tathūpamāya vekkheyya,
::

::gathalast
Sakammaparakammani.
::

::hangnum
33\.
::

::gatha1
Anantaraṃsī {pb:M:2.0136} sūropi,
::

::gatha2
Nasakkoti ghanaṃ tamaṃ;
::

::gatha3
Vijjhituṃ raṃsiyā loke,
::

::gatha2
Tathā madanamohitā;
::

::gatha3
Nasakkonti madaṃ bhetvā,
::

::gathalast
Paññābhāya pabhāsituṃ.
::

::hangnum
34\.
::

::gatha1
Khedaveraṃ {pb:M:2.0139} daliddamhi,
::

::gatha2
Bhogimhi rogupaddavaṃ;
::

::gatha3
Dessaverañca āṇimhi,
::

::gathalast
Passe lokassa veritaṃ.
::

::hangnum
35\.
::

::gatha1
Saṃladdhena {pb:M:2.0144} subhogena,
::

::gatha2
Jīvaṃ suddhaṃ kare nijaṃ;
::

::gatha3
Seṭṭho so tena jīvena,
::

::gathalast
Jeguccho malajīviko.
::

::hangnum
36\.
::

::gatha1
Vajira {pb:M:2.0148} puppharāgānaṃ,
::

::gatha2
Visesaṃ yo nabujjhati;
::

::gatha3
Kathañhi so vikkīṇeyya,
::

::gathalast
Kīṇeyya vā yathātathaṃ.
::

::hangnum
37\.
::

::gatha1
Kippīli {pb:M:2.0152} kopi cintetvā,
::

::gatha2
Pabbataṃ bhettu mussahaṃ;
::

::gatha3
Abalā tanumajjhattā,
::

::gathalast
Cintā hasyāva sā mudhā.
::

::hangnum
38\.
::

::gatha1
Jātamattaṃ {pb:M:2.0155} na yo sattuṃ,
::

::gatha2
Rogañcūpasamaṃ naye;
::

::gatha3
Mahābalopi teneva,
::

::gathalast
Vuddhiṃpatvā sa haññate.
::

::hangnum
39\.
::

::gatha1
Sajīvamaṃsabhakkhehi{pb:M:2.0159},
::

::gatha2
Sadāṭhīhi mukhehi bho;
::

::gatha3
Biḷārabyagghasīhānaṃ{pb:M:2.0160},
::

::gatha2
Nihīnāni anekadhā;
::

::gatha3
Tikkhāni kharavādāni,
::

::gathalast
Manussānaṃ mukhāni ve.
::

::hangnum
40\.
::

::gatha1
Viluppantā {pb:M:2.0163} vidhāvanti,
::

::gatha2
Sajīvavuttikammunā;
::

::gatha3
Janā tena vihaññanti,
::

::gathalast
Caranti dhammavemukhā.
::

::hangnum
41\.
::

::gatha1
Sulabhaṃ {pb:M:2.0167} lokiyaṃ loke,
::

::gatha2
Sāsanīyaṃva dullabhaṃ;
::

::gatha3
Dullabhaṃ taṃ vamaññanto,
::

::gathalast
Eso bālatamo bhave.
::

::hangnum
42\.
::

::gatha1
Yo {pb:M:2.0172} patittha agyāvāṭaṃ,
::

::gatha2
Mohā taṃ upakārituṃ;
::

::gatha3
Aññorohi tadā vāṭaṃ,
::

::gathalast
Dutīyo muḷhamuḷhako.
::

::hangnum
43\.
::

::gatha1
Byaggho {pb:M:2.0176} āvudhaviddho hi,
::

::gatha2
Akā duṭṭhāni ninnadaṃ;
::

::gatha3
Tatheva sādhusatthena,
::

::gathalast
Viddho bālo pakuppito.
::

::hangnum
44\.
::

::gatha1
Pivanti {pb:M:2.0180} lohitaṃ ḍaṃsā,
::

::gatha2
Anto tuṇḍena makkhikā;
::

::gatha3
Bahiddhā parivārenti,
::

::gathalast
Jano tena ḍaṃsāyaye.
::

::hangnum
45\.
::

::gatha1
Adhanassa {pb:M:2.0184} khaṇo appo,
::

::gatha2
Saddhammo appakālino;
::

::gatha3
Appako tena yuñjeyyuṃ,
::

::gathalast
Khaṇaṃ bahuṃ labhetave.
::
