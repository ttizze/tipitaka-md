::centre
Namo tassa bhagavato arahato sammāsambuddhassa
::

## Mahārahanīti

### Paṇḍitakathā

::hangnum
1\.
::

::gatha1
Mahāraharahaṃ {pb:M:0.0001} sakya,
::

::gatha2
Muniṃ nīvaraṇā taṇhā;
::

::gatha3
Muttaṃ muttaṃ sudassanaṃ,
::

::gathalast
Vande bodhivaraṃ varaṃ.
::

::hangnum
2\.
::

::gatha1
Muninā {pb:M:0.0002} munināgena,
::

::gatha2
Duṭṭhapabbajjitā jitā;
::

::gatha3
Yathā yathāasaddhamma-
::

::gathalast
Puraṇā puraṇādayo.
::

::hangnum
3\.
::

::gatha1
Tathā tathāgatovādā,
::

::gatha2
Nugate lokanītiyaṃ;
::

::gatha3
Katayogena vidūnā,
::

::gathalast
Jeyyovānattha kārino.
::

::hangnum
4\.
::

::gatha1
Nitīdha {pb:M:0.0003} jantunaṃ sāro,
::

::gatha2
Mittācariyāca pītarā;
::

::gatha3
Nītimā subuddhi byatto,
::

::gathalast
Sutavā atthadassimā.
::

::hangnum
5\.
::

::gatha1
Kaviheraññakā katvā,
::

::gatha2
Suttattaṃ satthakañcanaṃ;
::

::gatha3
Gajjapajjādyālaṅkāraṃ,
::

::gathalast
Karontīdha manorammaṃ.
::

::hangnum
6\.
::

::gatha1
Vutyaṃ {pb:M:0.0004} visadañāṇassa,
::

::gatha2
Ñāto atthotarassa na;
::

::gatha3
Surappabhāya ādāso,
::

::gathalast
Chāyaṃ disse na mākare.
::

::hangnum
7\.
::

::gatha1
Mahātejopi tejoyaṃ,
::

::gatha2
Mattikaṃ namudukaṃkaro;
::

::gatha3
Āpo āpeti mudukaṃ,
::

::gathalast
Sādhuvācāca kakkhaḷaṃ.
::

::hangnum
8\.
::

::gatha1
Mudunāva {pb:M:0.0005} ripuṃ jeti,
::

::gatha2
Mudunā jeti dāruṇaṃ;
::

::gatha3
Nosiddhaṃ mudunā kiñci,
::

::gathalast
Yatvato mudunā jaye.
::

::hangnum
9\.
::

::gatha1
Candanaṃ sītalaṃ loke,
::

::gatha2
Tato candaṃva sītalaṃ;
::

::gatha3
Candanacandasītamhā,
::

::gathalast
Vākyaṃ sādhusubhāsitaṃ.
::

::hangnum
10\.
::

::gatha1
Pattakalloditaṃ {pb:M:0.0006} appaṃ,
::

::gatha2
Vākyaṃ subhāsitaṃ bhave;
::

::gatha3
Khudditassa kadannaṃpi,
::

::gathalast
Suttaṃ sāduraso siyā.
::

::hangnum
11\.
::

::gatha1
Satthakāpi bahūvācā,
::

::gatha2
Nādarā bahubhāṇino;
::

::gatha3
Sopakāramudāsīnaṃ,
::

::gathalast
Nanudiṭṭhaṃ nadījalaṃ.
::

::hangnum
12\.
::

::gatha1
Saṃsāravisarukkhassa{pb:M:0.0007},
::

::gatha2
Dvayamevāmataṃphalaṃ;
::

::gatha3
Subhāsitassasārādo,
::

::gathalast
Sādhūhirasamāgamo.
::

::hangnum
13\.
::

::gatha1
Pāsāṇachattaṃ garukaṃ,
::

::gatha2
Tato devānacikkhanā;
::

::gatha3
Tato vuḍḍhānamovādo,
::

::gathalast
Tato buddhassa sāsanaṃ;
::

::hangnum
14\.
::

::gatha1
Tulaṃ {pb:M:0.0008} sallahukaṃ loke,
::

::gatha2
Tato capalajātiko;
::

::gatha3
Tatonovādiko tato,
::

::gathalast
Yati dhammepamādako.
::

::hangnum
15\.
::

::gatha1
Aha gacchati hāyantī,
::

::gatha2
Sattānamidha jīvitaṃ;
::

::gatha3
Tasmāhi māpamattatvaṃ,
::

::gathalast
Gacchantu jinasāsane.
::

::hangnum
16\.
::

::gatha1
Paṇḍitassa pasaṃsāya,
::

::gatha2
Daṇḍobālena dīyate;
::

::gatha3
Paṇḍito paṇḍiteneva,
::

::gathalast
Vaṇṇitova suvaṇṇito.
::

::hangnum
17\.
::

::gatha1
Satesu {pb:M:0.0009} jāyate sūro,
::

::gatha2
Sahassesuca paṇḍito;
::

::gatha3
Vuttā satasahassesu,
::

::gathalast
Dātā bhavativā navā.
::

::hangnum
18\.
::

::gatha1
Bhūpattaṃca paṇḍitattañca,
::

::gatha2
Nevatulyaṃ kadācipi;
::

::gatha3
Sadesepūjito rājā,
::

::gathalast
Buddho sabbatthapūjito.
::

::hangnum
19\.
::

::gatha1
Kvātibhāro {pb:M:0.0010} samatthānaṃ,
::

::gatha2
Kiṃdūro byavahārinaṃ;
::

::gatha3
Kovideso savijjānaṃ,
::

::gathalast
Koparo piyavādinaṃ.
::

::hangnum
20\.
::

::gatha1
Nanu te yevasantā no,
::

::gatha2
Sāgarā nakulācalā;
::

::gatha3
Appampi mariyādaṃ ye,
::

::gathalast
Saṃvaṭṭevi jahantino.
::

::hangnum
21\.
::

::gatha1
Palayetītamariyādā{pb:M:0.0011},
::

::gatha2
Bhavantikira sāgarā;
::

::gatha3
Mariyādātikaṃ sādhu,
::

::gathalast
Naicchanti palayepi.
::

::hangnum
22\.
::

::gatha1
Sataṃ dīghāyukaṃ sabba,
::

::gatha2
Sattānaṃ sukhakāraṇaṃ;
::

::gatha3
Asataṃpana sabbesaṃ,
::

::gathalast
Dukkhahetu nasaṃsayo.
::

::hangnum
23\.
::

::gatha1
Pāmokkhe {pb:M:0.0012} sujane sante,
::

::gatha2
Sabbepi sujanā janā;
::

::gatha3
Jātekasmiṃsāragandhe,
::

::gathalast
Sabbe gandhamayā dumā.
::

::hangnum
24\.
::

::gatha1
Attanā yadi ekena,
::

::gatha2
Vinatena mahājanā;
::

::gatha3
Vinayaṃ yanti sabbepi,
::

::gathalast
Ko taṃ nāseyya paṇḍito.
::

::hangnum
25\.
::

::gatha1
Sarīrassa {pb:M:0.0013} guṇānañca,
::

::gatha2
Dūramaccanta mantaraṃ;
::

::gatha3
Sarīraṃ khaṇaviddhaṃsi,
::

::gathalast
Kappantiṭṭhāyino guṇā.
::

::hangnum
26\.
::

::gatha1
Yadi niccamaniccena,
::

::gatha2
Nimalaṃ malavāhinā;
::

::gatha3
Yo so kāyena labhetha,
::

::gathalast
Kiṃnaladdhaṃ bhave nukiṃ.
::

::hangnum
27\.
::

::gatha1
Dhammatthakāmamokkhānaṃ,
::

::gatha2
Pāṇaṃ saṃsiddhikāraṇaṃ;
::

::gatha3
Tannighātā kinnahataṃ,
::

::gathalast
Rakkhanā kinnarakkhitaṃ.
::

::hangnum
28\.
::

::gatha1
Attā {pb:M:0.0014} bandhu manussassa,
::

::gatha2
Ripu attāva jantunaṃ;
::

::gatha3
Attāva niyato ñāti,
::

::gathalast
Attāva niyato ripu.
::

::hangnum
29\.
::

::gatha1
Attanoparicāgena,
::

::gatha2
Yaṃsitamanurakkhanaṃ;
::

::gatha3
Karonti sajjanāyeva,
::

::gathalast
Na taṃ nītimatā mataṃ.
::

::hangnum
30\.
::

::gatha1
Tiṇāni {pb:M:0.0015} bhūmirudakaṃ,
::

::gatha2
Catutthī vākyasuṭṭhutā;
::

::gatha3
Etāni hi sataṃgehe,
::

::gathalast
Nochindante kadācipi.
::

::hangnum
31\.
::

::gatha1
Ambuṃ pivantino najjo,
::

::gatha2
Rukkho khādatino phalaṃ;
::

::gatha3
Megho kvacipi no sassaṃ,
::

::gathalast
Paratthāya sataṃdhanaṃ.
::

::hangnum
32\.
::

::gatha1
Sataṃ pharusavācāhi,
::

::gatha2
Nayāti vikatiṃ mano;
::

::gatha3
Tiṇukkāhi nasakkāva,
::

::gathalast
Tāpetuṃ sāgare jalaṃ.
::

::hangnum
33\.
::

::gatha1
Sampatyaṃ {pb:M:0.0016} mahattaṃceto,
::

::gatha2
Bhavatyuppalakomalaṃ;
::

::gatha3
Vippatyañca mahāsele,
::

::gathalast
Silāsaṅghādakakkaso.
::

::hangnum
34\.
::

::gatha1
Atthaṃ mahantamāpajja,
::

::gatha2
Vijjaṃ sampattimevaca;
::

::gatha3
Careyyāmānathaddhoyo,
::

::gathalast
Paṇḍito so pavuccati.
::

::hangnum
35\.
::

::gatha1
Nālabbhamabhipatthenti{pb:M:0.0017},
::

::gatha2
Naṭṭhampi nacasocare;
::

::gatha3
Vippatyañca namuyhanti,
::

::gathalast
Yenarā teva paṇḍito.
::

::hangnum
36\.
::

::gatha1
Gaṇṭhiṭṭhāne ekapade,
::

::gatha2
Nātimaññeyya paṇḍito;
::

::gatha3
Kiṃ akko veḷupabbhāro,
::

::gathalast
Timahādīpabhānudo.
::

::hangnum
37\.
::

::gatha1
Guṇadosesumekena,
::

::gatha2
Natthi koci vivajjito;
::

::gatha3
Sukhumālassa padumassa,
::

::gathalast
Naḷā bhavati kakkasā.
::

::hangnum
38\.
::

::gatha1
Sumahantāni {pb:M:0.0018} satthāni,
::

::gatha2
Dhārayanto bahussutā;
::

::gatha3
Chettāro saṃsayānantu,
::

::gathalast
Kilante lobhamohatā.
::

::hangnum
39\.
::

::gatha1
Dosampi saguṇe disvā,
::

::gatha2
Guṇavādī vadantino;
::

::gatha3
Na loko vijjamānampi,
::

::gathalast
Cande passati lañchanaṃ.
::

::hangnum
40\.
::

::gatha1
Nipuṇe {pb:M:0.0019} sutameseyya,
::

::gatha2
Vicinitvā sutatthiko;
::

::gatha3
Bhattaṃ hukkhaliyaṃ pakkaṃ,
::

::gathalast
Bhājanaṃpi tathā bhave.
::

::hangnum
41\.
::

::gatha1
Guṇā kubbanti dūtattaṃ,
::

::gatha2
Dūrepi vasataṃ sataṃ;
::

::gatha3
Ketake gandha ghāsāya,
::

::gathalast
Gacchanti bhamarā sayaṃ.
::

::hangnum
42\.
::

::gatha1
Paṇḍito sutasampanno,
::

::gatha2
Yatthaatthīti cesuto;
::

::gatha3
Mahussāhena taṃṭhānaṃ,
::

::gathalast
Gantabbaṃ sutaresinā.
::

::hangnum
43\.
::

::gatha1
Sabbasutaṃ {pb:M:0.0020} madhīyetha,
::

::gatha2
Hīnamukkaṭṭha majjhimaṃ;
::

::gatha3
Sabbassaatthaṃ jāneyya,
::

::gatha2
Naca sabbaṃ payojaye;
::

::gatha3
Hoti tādisakokālo,
::

::gathalast
Yattha atthāvahaṃ sutaṃ.
::

::hangnum
44\.
::

::gatha1
Ṭhito cirattanaṃ nīre,
::

::gatha2
Sakkharo nantaraṃsuto;
::

::gatha3
Dabbho nīrantike jāto,
::

::gathalast
Sabbakālantaraṃsuto.
::

::hangnum
45\.
::

::gatha1
Vasuṃ {pb:M:0.0021} gaṇhanti dūraṭṭhā,
::

::gatha2
Pabbate ratanocite;
::

::gatha3
Na milakkhā samīpaṭṭhā,
::

::gathalast
Evaṃ bālā bahussute.
::

::hangnum
46\.
::

::gatha1
Hiraññena migānaṃva,
::

::gatha2
Susīlaṃpi asīlino;
::

::gatha3
Adhammikassa dhammena,
::

::gathalast
Bālānaṃpi sutena kiṃ.
::

::hangnum
47\.
::

::gatha1
Sutena {pb:M:0.0022} hadayaṭṭhena,
::

::gatha2
Khalo nevasusīlavā;
::

::gatha3
Madhunā koṭaraṭṭhena,
::

::gathalast
Nimbo kiṃ madhurāyate.
::

::hangnum
48\.
::

::gatha1
Sakiṃpi viññu dhīrena,
::

::gatha2
Karoti sahasaṅgamaṃ;
::

::gatha3
Attatthañca paratthañca,
::

::gathalast
Nibbānantaṃ sukhaṃ labhe.
::

::hangnum
49\.
::

::gatha1
Haṃso majjhe nakākānaṃ,
::

::gatha2
Sīho gunnaṃ nasobhati;
::

::gatha3
Gadrabhānaṃ turaṅgono,
::

::gathalast
Bālānañca napaṇḍito.
::

::hangnum
50\.
::

::gatha1
Ākiṇṇopi {pb:M:0.0023} asabbhīva,
::

::gatha2
Asaṃsaṭṭhova bhaddako;
::

::gatha3
Bahunā sannajātena,
::

::gathalast
Gacche nummattakenidha.
::

::hangnum
51\.
::

::gatha1
Nadītire khatekūpe,
::

::gatha2
Araṇītālavaṇṭake;
::

::gatha3
Navade āpādi natthīti,
::

::gathalast
Mukheca vacanaṃ tathā.
::

::hangnum
52\.
::

::gatha1
Sutasanniccayā {pb:M:0.0024} dhīrā,
::

::gatha2
Tuṇhibhūtā apucchitā;
::

::gatha3
Puṇṇā subhāsitenāpi,
::

::gathalast
Ghaṇḍādyaghaṭitāyathā.
::

::hangnum
53\.
::

::gatha1
Apuṭṭho paṇḍito bherī,
::

::gatha2
Pajjunno hoti pucchito;
::

::gatha3
Bālo puṭṭho apuṭṭhoca,
::

::gathalast
Bahuṃ vikattate sadā.
::

::hangnum
54\.
::

::gatha1
Sampannaguṇā laṅkāro,
::

::gatha2
Sabbasatta hitāvaho;
::

::gatha3
Nacareyya parattatthaṃ,
::

::gathalast
Kuto so paṇḍito bhave.
::

::hangnum
55\.
::

::gatha1
Saparatthaṃ {pb:M:0.0025} care dhīro,
::

::gatha2
Asakkonto sakaṃ care;
::

::gatha3
Tathāpica asakkonto,
::

::gathalast
Pāpāttānaṃ viyojaye.
::

::hangnum
56\.
::

::gatha1
Bālecummattake bhūpe,
::

::gatha2
Gurumātāpitūsvapi;
::

::gatha3
Nadosaṃ kariyā pañño,
::

::gathalast
Saṅgheca jeṭṭhabhātari.
::

::hangnum
57\.
::

::gatha1
Atthanāsaṃ {pb:M:0.0026} manotāpaṃ,
::

::gatha2
Ghareduccaritānica;
::

::gatha3
Vañcanaṃ avamānañca,
::

::gathalast
Matimā napakāsaye.
::

::hangnum
58\.
::

::gatha1
Paradānaṃ janettīva,
::

::gatha2
Leṭṭuva paradabbakaṃ;
::

::gatha3
Attāva sabbabhūtāni,
::

::gathalast
Yo passati so passati.
::

::hangnum
59\.
::

::gatha1
Parūpavāde padhiro,
::

::gatha2
Paravajjesvalocano;
::

::gatha3
Paṅgulo aññanārīsu,
::

::gathalast
Dussakappesvacetano.
::

::hangnum
60\.
::

::gatha1
Sabbaṃ suṇāti sotena,
::

::gatha2
Sabbaṃ passati cakkhunā;
::

::gatha3
Nacadiṭṭhaṃ sutaṃ dhīro,
::

::gathalast
Sabbaṃ uccitumarahati.
::

::hangnum
61\.
::

::gatha1
Cakkhumassa yathāandho,
::

::gatha2
Sotavā padhiroyathā;
::

::gatha3
Paññāvāssa yathāmūgo,
::

::gatha2
Balavā dubbaloriva;
::

::gatha3
Atha atthesamuppanne,
::

::gathalast
Sayetha matasāyitaṃ.
::

::hangnum
62\.
::

::gatha1
Pāpamitte {pb:M:0.0028} vivajjetvā,
::

::gatha2
Bhajeyyu ttamapuggalaṃ;
::

::gatha3
Ovādecassa tiṭṭheyya,
::

::gathalast
Patthento acalaṃsukhaṃ.
::

::hangnum
63\.
::

::gatha1
Sususā sutavaḍḍhanaṃ,
::

::gatha2
Sutaṃ paññāyavaḍḍhanaṃ;
::

::gatha3
Paññāya atthaṃ jānāti,
::

::gathalast
Ñāto attho sukhāvaho.
::

::hangnum
64\.
::

::gatha1
Pāmojja {pb:M:0.0029} karaṇaṃ ṭhānaṃ,
::

::gatha2
Pasaṃsāvahanaṃsukhaṃ;
::

::gatha3
Phalānisaṃso bhāveti,
::

::gathalast
Vahanto porissaṃdhuraṃ.
::

::hangnum
65\.
::

::gatha1
Atisītaṃ atiuṇhaṃ,
::

::gatha2
Atisāya midaṃahu;
::

::gatha3
Iti visaṭṭha kammante,
::

::gathalast
Khaṇā accanti māṇave.
::

::hangnum
66\.
::

::gatha1
Yoca {pb:M:0.0030} sītañca uṇhañca,
::

::gatha2
Tiṇātiyo namaññati;
::

::gatha3
Karaṃ purisa kiccāni,
::

::gathalast
So sukhā navihāyati.
::

::hangnum
67\.
::

::gatha1
Yasalābhaṃ jigīsantaṃ,
::

::gatha2
Naraṃ vajjenti dūrato;
::

::gatha3
Apatthetvāna te tasmā,
::

::gathalast
Taṃmaggaṃ maggaye budho.
::

::hangnum
68\.
::

::gatha1
Desamosajja gacchanti,
::

::gatha2
Sīhā sappurisā gajā;
::

::gatha3
Tattheva nidhanaṃ yanti,
::

::gathalast
Kākā kāpurisā migā.
::

::hangnum
69\.
::

::gatha1
Yasmiṃdese {pb:M:0.0031} nasammāro,
::

::gatha2
Napiti nacabandhavā;
::

::gatha3
Nacavijjāgamo koci,
::

::gathalast
Natattha vasatī vasse.
::

::hangnum
70\.
::

::gatha1
Dhanavā gaṇako rājā,
::

::gatha2
Nadī vejjā imejanā;
::

::gatha3
Yattha pañca navijjante,
::

::gathalast
Na tatthavasatī vase.
::

::hangnum
71\.
::

::gatha1
Asanaṃ {pb:M:0.0032} bhayamantānaṃ,
::

::gatha2
Maccānaṃ maraṇaṃ bhayaṃ;
::

::gatha3
Uttamānantusabbesaṃ,
::

::gathalast
Avamānaṃ paraṃ bhayaṃ.
::

::hangnum
72\.
::

::gatha1
Amānanā yattha siyā,
::

::gatha2
Santānaṃ avamānanā;
::

::gatha3
Hīnasamānanāvāpi,
::

::gathalast
Na tatthavasati vase.
::

::hangnum
73\.
::

::gatha1
Yatthālasoca dakkhoca,
::

::gatha2
Sūro bhīruca pūjito;
::

::gatha3
Na santā tattha vassanti,
::

::gathalast
Avisesakarena ko.
::

::hangnum
74\.
::

::gatha1
Dukkho {pb:M:0.0033} nivāso sambādhe,
::

::gatha2
Ṭhāne asucisaṅkaṭe;
::

::gatha3
Tato rimhipiyānante,
::

::gathalast
Tatoca akataññunaṃ.
::

::hangnum
75\.
::

::gatha1
Siṅgīnaṃ pañcahatthena,
::

::gatha2
Satena vājinaṃ caje;
::

::gatha3
Hatthīnantu sahassena,
::

::gathalast
Desacāgena dujjane.
::

::hangnum
76\.
::

::gatha1
Caje {pb:M:0.0034} ekaṃ kulassatthaṃ,
::

::gatha2
Gāmassatthaṃ kulaṃ caje;
::

::gatha3
Gāmaṃ janapadassatthaṃ;
::

::gathalast
Attatthaṃ pathavī caje.
::

::hangnum
77\.
::

::gatha1
Calatyekenapādena,
::

::gatha2
Tiṭṭhatyekena paṇḍito;
::

::gatha3
Asamikhyaparaṃṭhānaṃ,
::

::gathalast
Pubbamāyanaṃnacaje.
::

::hangnum
78\.
::

::gatha1
Ṭhānabhaṭṭhā {pb:M:0.0035} nasobhanti,
::

::gatha2
Dantākesāna khānarā;
::

::gatha3
Matimā itiviññāya,
::

::gathalast
Saṭhānaṃ nacaje lahuṃ.
::

::hangnum
79\.
::

::gatha1
Caje dhanaṃ aṅgavarassahetu,
::

::gatha2
Aṅgaṃ caje jivitaṃ rakkhamāno;
::

::gatha3
Aṅgaṃ dhanaṃ jivitañcāpi sabbaṃ,
::

::gathalast
Caje naro dhamma manussaranto.
::

::hangnum
80\.
::

::gatha1
Sotaṃ {pb:M:0.0036} suteneva na kuṇḍalena,
::

::gatha2
Dānena pāṇī natu kaṅkaṇena;
::

::gatha3
Ābhāti kāyo purisuttamassa,
::

::gathalast
Paropakārena na candanena.
::

### Sambhedakathā

::hangnum
81\.
::

::gatha1
Sattha {pb:M:0.0037} kappavicārena,
::

::gatha2
Kālo gacchati dhīmataṃ;
::

::gatha3
Byasanena asādhūnaṃ,
::

::gathalast
Niddāya kalahenavā.
::

::hangnum
82\.
::

::gatha1
Sokaṭhānasahassāni,
::

::gatha2
Bhayaṭhānasatānica;
::

::gatha3
Divasedivase muḷhaṃ,
::

::gathalast
Āvīsanti napaṇḍitaṃ.
::

::hangnum
83\.
::

::gatha1
Atidīgho {pb:M:0.0038} mahāmuḷho,
::

::gatha2
Majjhimoca vicakkhaṇo;
::

::gatha3
Vāsudevaṃ purakkhitvā,
::

::gathalast
Sabbevāmanakā saṭṭhā.
::

::hangnum
84\.
::

::gatha1
Na loke sobhate muḷho,
::

::gatha2
Kevalattapasaṃsako;
::

::gatha3
Api sampihite kūpe,
::

::gathalast
Katavijjo pakāsate.
::

::hangnum
85\.
::

::gatha1
Madantadamanaṃ satthaṃ,
::

::gatha2
Khalānaṃ kurute madaṃ;
::

::gatha3
Cakkhusaṅkhārakaṃ tejaṃ,
::

::gathalast
Uluṅkāna mivandhakaṃ.
::

::hangnum
86\.
::

::gatha1
Atyappamapi {pb:M:0.0039} sādhūnaṃ,
::

::gatha2
Silālekheva tiṭṭhate;
::

::gatha3
Jalelekheva nīcānaṃ,
::

::gathalast
Yaṃ kataṃ taṃpi nassati.
::

::hangnum
87\.
::

::gatha1
Dabbamappaṃpi sādhūnaṃ,
::

::gatha2
Jalaṃ kūpeva nissayo;
::

::gatha3
Bahuttaṃpi asādhūnaṃ,
::

::gathalast
Naca vāriva aṇṇave.
::

::hangnum
88\.
::

::gatha1
Duṭṭhacitto {pb:M:0.0040} panāhissa,
::

::gatha2
Kodho pāsāṇalikkhito;
::

::gatha3
Kujjhitabbe sujanassa,
::

::gathalast
Jalelekhā ciraṭṭhito.
::

::hangnum
89\.
::

::gatha1
Bālassa jīvitaṃ pāpaṃ,
::

::gatha2
Mitarassi taraṃ bhave;
::

::gatha3
Janakāyassa rājāva,
::

::gathalast
Rājadhammova rājunaṃ.
::

::hangnum
90\.
::

::gatha1
Sappādānaṃ balī sīho,
::

::gatha2
Puḷāvako tato kippīlikā,
::

::gatha3
Narā tato balī rājā,
::

::gathalast
Sabbesa mantako balī.
::

::hangnum
91\.
::

::gatha1
Bhūpoṇṇava {pb:M:0.0041} ggi thī sippi,
::

::gatha2
Abhijjhālucapuggalo;
::

::gatha3
Etesaṃpi mahicchānaṃ,
::

::gathalast
Mahicchitā aniccatā.
::

::hangnum
92\.
::

::gatha1
Niddāluko asantuṭṭho,
::

::gatha2
Akataññūca bhīruko;
::

::gatha3
Sakkuṇantina sācāraṃ,
::

::gathalast
Sikkhituṃ te kadācipi.
::

::hangnum
93\.
::

::gatha1
Niddālu {pb:M:0.0042} kāmarāmoca,
::

::gatha2
Sukhito bhogavālaso;
::

::gatha3
Nicchanto kammarāmo ca,
::

::gathalast
Sattete satthavajjitā.
::

::hangnum
94\.
::

::gatha1
Samiddho dhanadhaññena,
::

::gatha2
Kaṭṭho dakatiṇaggihi;
::

::gatha3
Sabbato duggatenaṭṭho,
::

::gathalast
Tasmā nadukkataṃ kare.
::

::hangnum
95\.
::

::gatha1
Puññapāpaphalaṃ {pb:M:0.0043} yo ce,
::

::gatha2
Nasaddhahati saccato;
::

::gatha3
So ve khippaṃva attānaṃ,
::

::gathalast
Ādāsatalamānaye.
::

::hangnum
96\.
::

::gatha1
Samparāyikamatthaṃ yo,
::

::gatha2
Nasaddhahati cepiso;
::

::gatha3
Āvāse sagga gāmīnaṃ,
::

::gathalast
Mākkabhe kiṃnapassati.
::

::hangnum
97\.
::

::gatha1
Mahantaṃ vaṭṭarukkhādiṃ,
::

::gatha2
Khuddabījaṃ bahūphalaṃ;
::

::gatha3
Sakkhikatvā udikkheyya,
::

::gathalast
Puññapāpakaro naro.
::

::hangnum
98\.
::

::gatha1
Yassa {pb:M:0.0044} sallahukaṃ hoti,
::

::gatha2
Gurusakkāramānanaṃ;
::

::gatha3
Tassa sallahukāyeva,
::

::gathalast
Vijjāsampattisampadā.
::

::hangnum
99\.
::

::gatha1
Upajjhācariyānañca,
::

::gatha2
Mātāpitūnamevaca;
::

::gatha3
Sakkaccaṃ yonupaṭṭhāti,
::

::gathalast
Suto tassapitādiso.
::

::hangnum
100\.
::

::gatha1
Dese dese kulānīca,
::

::gatha2
Desedese ca bandhavo;
::

::gatha3
Tādisaṃ sahajā yattha,
::

::gathalast
Desaṃ passāminevatu.
::

::hangnum
101\.
::

::gatha1
Puttaṃvā {pb:M:0.0045} bhātaraṃ duṭṭhaṃ,
::

::gatha2
Anusāseyya nojahe;
::

::gatha3
Kiṃnu chejjaṃ karaṃpādaṃ,
::

::gathalast
Littaṃ asucinā siyā;
::

::hangnum
102\.
::

::gatha1
Bahuputte pitāeko,
::

::gatha2
Avassaṃ poseti sadā;
::

::gatha3
Bahuputtā nasakkonti,
::

::gathalast
Posetuṃ pitarekakaṃ.
::

::hangnum
103\.
::

::gatha1
Atijātamanujātaṃ{pb:M:0.0046},
::

::gatha2
Puttamicchanti paṇḍitā;
::

::gatha3
Avajātaṃ naicchanti,
::

::gathalast
Yohoti kulagandhano.
::

::hangnum
104\.
::

::gatha1
Pañcaṭhānāni sampassaṃ,
::

::gatha2
Puttamicchanti paṇḍitā;
::

::gatha3
Jātovā no bharissati,
::

::gathalast
Kiccaṃvā no karissati.
::

::hangnum
105\.
::

::gatha1
Kulavaṃso {pb:M:0.0047} ciraṃ tiṭṭhe,
::

::gatha2
Dāyajjaṃ paṭipaccati;
::

::gatha3
Athavāpana petānaṃ,
::

::gathalast
Dakkhiṇaṃnupadassati.
::

::hangnum
106\.
::

::gatha1
Antojāto dhanakkīto,
::

::gatha2
Dāsabyopagato sayaṃ;
::

::gatha3
Dāsākaramarānīto,
::

::gathalast
Ccevante catudhā siyuṃ.
::

::hangnum
107\.
::

::gatha1
Dāsā pañceva corayya-
::

::gatha2
Sakhañātyattasadisā;
::

::gatha3
Tathā viññūhi viññeyyā,
::

::gathalast
Mittādārāca bandhavā.
::

::hangnum
108\.
::

::gatha1
Tayova {pb:M:0.0048} paṇḍitā satthe,
::

::gatha2
Ahamevātivādīca,
::

::gatha3
Ahamapiti vādīca,
::

::gathalast
Nāhantica imetayo.
::

::hangnum
109\.
::

::gatha1
Vinā satthaṃ nagaccheyya,
::

::gatha2
Sūro saṅkāmabhūmiyaṃ;
::

::gatha3
Paṇḍitaddhagū vāṇijjo,
::

::gathalast
Videsagamano tathā.
::

::hangnum
110\.
::

::gatha1
Sammā {pb:M:0.0049} upaparikkhitvā,
::

::gatha2
Akkharesu padesuca;
::

::gatha3
Coraghāto siyā sisso,
::

::gathalast
Guru coraṭṭakārako.
::

::hangnum
111\.
::

::gatha1
Sādhuttaṃ sujanasamāgamā khalānaṃ,
::

::gatha2
Sādhūnaṃ nakhalasamāgamā khalattaṃ;
::

::gatha3
Āmodaṃkusumabhavaṃdadhātibhūmi,
::

::gathalast
Bhūgandhaṃ naca kusumāni dhārayanti.
::

::hangnum
112\.
::

::gatha1
Saṭṭhena {pb:M:0.0050} mittaṃ kalusena dhammaṃ,
::

::gatha2
Paropatāpena samiddhibhāvaṃ;
::

::gatha3
Sukhena vijjaṃ pharusena nāriṃ,
::

::gathalast
Icchanti ye te navapaṇḍitāva.
::

### Mittakathā

::hangnum
113\.
::

::gatha1
Katvāna {pb:M:0.0051} kusalaṃkammaṃ,
::

::gatha2
Katvācā kusalaṃ pure;
::

::gatha3
Sukhitadukkhitā honti,
::

::gathalast
So bālo yo napassati.
::

::hangnum
114\.
::

::gatha1
Sayaṃkatena pāpena,
::

::gatha2
Aniṭṭhaṃ labhate phalaṃ;
::

::gatha3
Te me so me janentīti,
::

::gathalast
Punāguṃ kurute jaḷo.
::

::hangnum
115\.
::

::gatha1
Kālakhepena {pb:M:0.0052} hāpeti,
::

::gatha2
Dānasīlādikaṃ jaḷo;
::

::gatha3
Athirampi thiraṃ maññe,
::

::gathalast
Attānaṃ sassatīsamaṃ.
::

::hangnum
116\.
::

::gatha1
Bālova pāpakaṃ katvā,
::

::gatha2
Nataṃchaṭṭetumussahe;
::

::gatha3
Kiṃ byagghatādi gacchanto,
::

::gathalast
Padaṃ makkhetumussahe.
::

::hangnum
117\.
::

::gatha1
Paranassanato naṭṭho,
::

::gatha2
Pureva paranāsako;
::

::gatha3
Sīghaṃvā dassanaṃ yāti,
::

::gathalast
Tiṇaṃ pāsādajjhāpakaṃ.
::

::hangnum
118\.
::

::gatha1
Bhojanā {pb:M:0.0053} methunā niddā,
::

::gatha2
Gave poseca vijjati;
::

::gatha3
Vijjā viseso posassa,
::

::gathalast
Tatohīno gosamo bhave.
::

::hangnum
119\.
::

::gatha1
Muḷhasisso padesena,
::

::gatha2
Kunārībharaṇenaca;
::

::gatha3
Khalasatthūhisaṃyogā,
::

::gathalast
Paṇḍitopyavasīdati.
::

::hangnum
120\.
::

::gatha1
Dvecimekaṇṭakā {pb:M:0.0054} tikkhā,
::

::gatha2
Sarīrasobhitā kāme;
::

::gatha3
Nidhano yoca kāmeti,
::

::gathalast
Yocakuppatyanissāro.
::

::hangnum
121\.
::

::gatha1
Nidhanocāpi kāmeti,
::

::gatha2
Dubbalo kalahaṃpiyo;
::

::gatha3
Mandasattho vivādatthi,
::

::gathalast
Tividhaṃ muḷhalakkhaṇaṃ.
::

::hangnum
122\.
::

::gatha1
Appasuto sute appe,
::

::gatha2
Bahuṃmaññati mānavo;
::

::gatha3
Sindhudakama passanto,
::

::gathalast
Kūpetoyaṃva maṇḍuko.
::

::hangnum
123\.
::

::gatha1
Tadamināpi {pb:M:0.0055} jānāti,
::

::gatha2
Sobbhesu padaresuca;
::

::gatha3
Sunantā yanti kusumbhā,
::

::gathalast
Tuṇhīyanti mahodadhi.
::

::hangnum
124\.
::

::gatha1
Yaṃ ūnakaṃ taṃ sunati,
::

::gatha2
Yaṃ pūraṃ santameva taṃ;
::

::gatha3
Aḍḍhakumbhūpamo bālo,
::

::gathalast
Rahato pūrova paṇḍito.
::

::hangnum
125\.
::

::gatha1
Budhehibhāsamānopi{pb:M:0.0056},
::

::gatha2
Khalo bahutaketavo;
::

::gatha3
Ghaṃsiyamāno aṅgāro,
::

::gathalast
Nilamattaṃ nagacchati.
::

::hangnum
126\.
::

::gatha1
Cārutā paradārāya,
::

::gatha2
Dhanaṃ lokatappatiyā;
::

::gatha3
Pasutaṃ sādhunāsāya,
::

::gathalast
Khale khalatarā guṇā.
::

::hangnum
127\.
::

::gatha1
Ito {pb:M:0.0057} hassataraṃ loke,
::

::gatha2
Kiñci tassa navijjati;
::

::gatha3
Dujjanotica yaṃāha,
::

::gathalast
Sajjanaṃ dujjano sayaṃ.
::

::hangnum
128\.
::

::gatha1
Rogaṇḍacaṅkuro tejo,
::

::gatha2
Visamassataro ghaṇo;
::

::gatha3
Avināsiya samanti,
::

::gathalast
Na khaloca sanissayaṃ.
::

::hangnum
129\.
::

::gatha1
Navinā {pb:M:0.0058} paravādena,
::

::gatha2
Ramante dujjanā khalu;
::

::gatha3
Na sā sabbarase bhutvā,
::

::gathalast
Vinā vacce natussati.
::

::hangnum
130\.
::

::gatha1
Tappate yāti sandhānaṃ,
::

::gatha2
Davo bhavati vanataṃ;
::

::gatha3
Muduṃ dujjanacittaṃ kiṃ,
::

::gathalast
Lohena upamīyate.
::

::hangnum
131\.
::

::gatha1
Tasmā dujjanasaṃsaggaṃ,
::

::gatha2
Āsīvisa mivoragaṃ;
::

::gatha3
Ārakā parivajjeyya,
::

::gathalast
Bhūtikāmo vicakkhaṇo.
::

::hangnum
132\.
::

::gatha1
Dujjanena {pb:M:0.0059} hi saṃsaggo,
::

::gatha2
Sattutāpi nayujjate;
::

::gatha3
Tatto dahati aṅgāro,
::

::gathalast
Santātu kālataṃkaro.
::

::hangnum
133\.
::

::gatha1
Dujjano vajjanīyova,
::

::gatha2
Vijjāyālaṅkatopi ce;
::

::gatha3
Maṇinā laṅkato santo,
::

::gathalast
Sappo kiṃ nabhayaṅkaro.
::

::hangnum
134\.
::

::gatha1
Aggino {pb:M:0.0060} dahato dāyaṃ,
::

::gatha2
Sakhābhavati māluto;
::

::gatha3
Sova dīpaṃtu nāseti,
::

::gathalast
Khale nattheva mittatā.
::

::hangnum
135\.
::

::gatha1
Nasmase katapāpamhi,
::

::gatha2
Nasmase alikavādini;
::

::gatha3
Nasmasettatthapaññamhi,
::

::gathalast
Atisantepi nasmase.
::

::hangnum
136\.
::

::gatha1
Māretuṃ kittakā sakkā,
::

::gatha2
Dujjanā gagaṇūpamā;
::

::gatha3
Māritā kodhacittetu,
::

::gathalast
Mārito honti dujjanā.
::

::hangnum
137\.
::

::gatha1
Bhūmi {pb:M:0.0061} kaṇṭakasaṃkiṇṇā,
::

::gatha2
Chādituṃ nevasakyate;
::

::gatha3
Upāhana mattakena,
::

::gathalast
Channā bhavati medanī.
::

::hangnum
138\.
::

::gatha1
Sattā sadāpasevanti,
::

::gatha2
Sodakaṃ vāpiādikaṃ;
::

::gatha3
Sabhogaṃ sadhanañcevaṃ,
::

::gathalast
Tucchāce te jahanti te.
::

::hangnum
139\.
::

::gatha1
Dhanahīnaṃ {pb:M:0.0062} caje mitto,
::

::gatha2
Puttadārā sahodarā;
::

::gatha3
Atthavantaṃva sevanti,
::

::gathalast
Attho loke mahāsakhā.
::

::hangnum
140\.
::

::gatha1
Na rūpinī na paññāṇo,
::

::gatha2
Nakulīno padhānatā;
::

::gatha3
Kāle vipattisampatte,
::

::gathalast
Dhanimāva visesatā.
::

::hangnum
141\.
::

::gatha1
Kalyāṇamittaṃ {pb:M:0.0063} kantāraṃ,
::

::gatha2
Yuddhaṃ sabhāyaṃ bhāsituṃ;
::

::gatha3
Asatthā gantu micchanti,
::

::gathalast
Muḷhā tecaturojanā.
::

::hangnum
142\.
::

::gatha1
Ahitā paṭisedhoca,
::

::gatha2
Hitesuca payojanaṃ;
::

::gatha3
Byasanesva pariccāgo,
::

::gathalast
Saṅkhepā mittalakkhaṇaṃ.
::

::hangnum
143\.
::

::gatha1
Āture byasanepatte,
::

::gatha2
Dubbhikkhe sattu viggahe;
::

::gatha3
Rājadvāre susāneca,
::

::gathalast
Yo tiṭṭhati sabandhavo.
::

::hangnum
144\.
::

::gatha1
So {pb:M:0.0064} bandhu yo hiteyutto,
::

::gatha2
So pitā yo tu posako;
::

::gatha3
So ñāti yatra visāso,
::

::gathalast
Sā bhariyā yatra nibbūti.
::

::hangnum
145\.
::

::gatha1
Hitesino sumittoca,
::

::gatha2
Viññūca dullabhā janā;
::

::gatha3
Yatho sadhaṃca sāduṃca,
::

::gathalast
Rogahārīca sujano.
::

::hangnum
146\.
::

::gatha1
Agaruko {pb:M:0.0065} anālasso,
::

::gatha2
Asaṭṭhoca saccavā suci;
::

::gatha3
Aluddho atthakāmoca,
::

::gathalast
Ediso suhaduttamo.
::

::hangnum
147\.
::

::gatha1
Yo dhuvāni pariccajja,
::

::gatha2
Adhūvānyupasevati;
::

::gatha3
Dhuvāpi tassa nassanti,
::

::gathalast
Adhuvesu kathāvakā.
::

::hangnum
148\.
::

::gatha1
Luddhamatthenagaṇheyya{pb:M:0.0066},
::

::gatha2
Thaddha mañjalikammunā;
::

::gatha3
Chandānuvattiyā muḷhaṃ,
::

::gathalast
Yathābhūtena paṇḍitaṃ.
::

::hangnum
149\.
::

::gatha1
Uttamaṃ pāṇipātena,
::

::gatha2
Sūraṃ bhedena vijaye;
::

::gatha3
Nicaṃ dabbapadānena,
::

::gathalast
Vikkamena samaṃ jaye.
::

::hangnum
150\.
::

::gatha1
Yassayassa hi yobhāvo,
::

::gatha2
Tenatena hi taṃnaraṃ;
::

::gatha3
Anupavissa medhāvī,
::

::gathalast
Khippamattavasaṃ naye.
::

::hangnum
151\.
::

::gatha1
Yena {pb:M:0.0067} icchati sambandhaṃ,
::

::gatha2
Tena tīṇi nakāraye;
::

::gatha3
Vivāda matthasambandhaṃ,
::

::gathalast
Parokkhe dāradassanaṃ.
::

::hangnum
152\.
::

::gatha1
Accābhikkhaṇasaṃsaggā,
::

::gatha2
Asammosaraṇenaca;
::

::gatha3
Etena mittā jīranti,
::

::gathalast
Akāle yācanāyaca.
::

::hangnum
153\.
::

::gatha1
Tasmā {pb:M:0.0068} nābhikkhaṇaṃ gacche,
::

::gatha2
Nacagacche cirāciraṃ;
::

::gatha3
Kālena yācaṃ yāceyya,
::

::gathalast
Evaṃ mittā najīraye.
::

::hangnum
154\.
::

::gatha1
Ete bhiyyo samaṃ yanti,
::

::gatha2
Sandhi tesaṃ najīrati;
::

::gatha3
Yo adhippannaṃ sahati,
::

::gathalast
Yoca jānāti desanaṃ.
::

::hangnum
155\.
::

::gatha1
Sace santā vivādanti,
::

::gatha2
Khippaṃ sandhiraye puna;
::

::gatha3
Bālā pattāva bhijjanti,
::

::gathalast
Na te samathamajjhaguṃ.
::

::hangnum
156\.
::

::gatha1
Yenamittena {pb:M:0.0069} saṃsaggo,
::

::gatha2
Yogakkhemo vihīyati;
::

::gatha3
Pubbeva jjhābhavantassa,
::

::gathalast
Rakkhe akkhiva paṇḍito.
::

::hangnum
157\.
::

::gatha1
Yenamittena saṃsaggā,
::

::gatha2
Yogakkhemo pavaḍḍhati;
::

::gatha3
Kareyyattasamaṃ vutti,
::

::gathalast
Sabbakiccesu paṇḍito.
::

::hangnum
158\.
::

::gatha1
Guṇo {pb:M:0.0070} sabbaññutulyopi,
::

::gatha2
Sīdate ko anissayo;
::

::gatha3
Anaggha mapimāṇikkaṃ,
::

::gathalast
Hemaṃ nissāya sobhate.
::

::hangnum
159\.
::

::gatha1
Pabbepabbe kamenucchu,
::

::gatha2
Visesarasivaggato;
::

::gatha3
Tathā sumittiko sādhu,
::

::gathalast
Viparitova dujjano.
::

::hangnum
160\.
::

::gatha1
Teneva muninā vuttaṃ,
::

::gatha2
Yekecilokiyādhammā;
::

::gatha3
Tathā nibbānagāmīno,
::

::gathalast
Santi lokuttarādhammā.
::

::hangnum
161\.
::

::gatha1
Kalyāṇamitta {pb:M:0.0071}1 māgamma,
::

::gatha2
Sabbe te honti pāṇinaṃ;
::

::gatha3
Tasmā kalyāṇamittesu,
::

::gathalast
Kātabbo ādaro sadā.
::

::hangnum
162\.
::

::gatha1
Yo ve kataññū katavediko dhiro,
::

::gatha2
Kalyāṇamitto daḷhabhattica hoti;
::

::gatha3
Dukkhitassa sakkaccaṃ kareti kiccaṃ,
::

::gathalast
Tathāvidhaṃ sappurisāti vadanti.
::

::hangnum
163\.
::

::gatha1
Yassahi {pb:M:0.0072} dhammaṃ puriso vijaññā,
::

::gatha2
Yecassa kaṅkhaṃ vinayanti santo;
::

::gatha3
Tañhissa dīpañca parāyanañca,
::

::gathalast
Na tena mittaṃ jirayetha pañño.
::

### Nāyakakathā

::hangnum
164\.
::

::gatha1
Kassako {pb:M:0.0073} vāṇijomacco,
::

::gatha2
Samaṇo sutasīlavā;
::

::gatha3
Tesu vipulajātesu,
::

::gathalast
Raṭṭhaṃpi vipulaṃ siyā.
::

::hangnum
165\.
::

::gatha1
Tesu dubbalajātesu,
::

::gatha2
Raṭṭhaṃpi dubbalaṃ siyā;
::

::gatha3
Tasmā raṭṭhaṃpi vipulaṃ,
::

::gathalast
Dhāraye raṭṭhasāravā.
::

::hangnum
166\.
::

::gatha1
Mahārukkhassa {pb:M:0.0074} phalino,
::

::gatha2
Āmaṃ chindati yo phalaṃ;
::

::gatha3
Rasañcassa najānāti,
::

::gathalast
Bījañcassa vinassati.
::

::hangnum
167\.
::

::gatha1
Mahārukkhupamaṃ raṭṭhaṃ,
::

::gatha2
Yo adhammena sāsati;
::

::gatha3
Rasañcassa najānāti,
::

::gathalast
Raṭṭhañcāpi vinassati.
::

::hangnum
168\.
::

::gatha1
Mahārukkhassa phalino,
::

::gatha2
Pakkaṃ chindati yo phalaṃ;
::

::gatha3
Rasañcassa vijānāti,
::

::gathalast
Bījañcassa nanassati.
::

::hangnum
169\.
::

::gatha1
Mahārukkhupamaṃ {pb:M:0.0075} raṭṭhaṃ,
::

::gatha2
Dhammena yo pasāsati;
::

::gatha3
Rasañcassa vijānāti,
::

::gathalast
Raṭṭhañcāpi nanassati.
::

::hangnum
170\.
::

::gatha1
Janappadañca yorājā,
::

::gatha2
Adhammena pasāsati;
::

::gatha3
Sabbo sadhihi sorājā,
::

::gathalast
Viruddho hoti khattiyo.
::

::hangnum
171\.
::

::gatha1
Tatheva {pb:M:0.0076} nigame hiṃsaṃ,
::

::gatha2
Ye yuttā kayavikkaye;
::

::gatha3
Suṅkadānabalīkāre,
::

::gathalast
Sa kosena virujjhati.
::

::hangnum
172\.
::

::gatha1
Mahāravarakhettesu,
::

::gatha2
Saṅga, me katanissame;
::

::gatha3
Ussite hiṃsayaṃ rājā,
::

::gathalast
Sabalena virujjhati.
::

::hangnum
173\.
::

::gatha1
Tatheva isayo hiṃso,
::

::gatha2
Saṃyame brahmacāriyo;
::

::gatha3
Adhammacāri khattīyo,
::

::gathalast
So saggena virujjhati.
::

::hangnum
174\.
::

::gatha1
Sayaṃkatā {pb:M:0.0077} naparena,
::

::gatha2
Mahānajjo juvakatā;
::

::gatha3
Issarena tathā raññā,
::

::gathalast
Saraṭṭhe adhipaccatā.
::

::hangnum
175\.
::

::gatha1
Pāpaṃvāpi hi puññaṃvā,
::

::gatha2
Padhāno yaṃ karotice;
::

::gatha3
Lokopevaṃ karotyeva,
::

::gathalast
Taṃ vijāneyya paṇḍito.
::

::hangnum
176\.
::

::gatha1
Kacchapīnañca {pb:M:0.0078} macchīnaṃ,
::

::gatha2
Kukkuṭīnañca dhenūnaṃ;
::

::gatha3
Puttaposā yathāhoti,
::

::gathalast
Tathā maccesu rājūnaṃ.
::

::hangnum
177\.
::

::gatha1
Anāyakā vinassanti,
::

::gatha2
Nassanti bahunāyakā;
::

::gatha3
Thīnāyakā vinassanti,
::

::gathalast
Nassanti susunāyakā.
::

::hangnum
178\.
::

::gatha1
Bahuvo {pb:M:0.0079} yattha netāro,
::

::gatha2
Sabbe paṇḍitamānino;
::

::gatha3
Sabbe mahattamicchanti,
::

::gathalast
Kataṃ nesaṃ vinassati.
::

::hangnum
179\.
::

::gatha1
Nodayāya vināsāya,
::

::gatha2
Bahunāyakatā bhūsaṃ;
::

::gatha3
Nomilanti vinassanti,
::

::gathalast
Padmā nyakkehisattahi.
::

::hangnum
180\.
::

::gatha1
Asantuṭṭho yatī naṭṭho,
::

::gatha2
Santuṭṭhoca mahīpati;
::

::gatha3
Salajjā gaṇikā naṭṭhā,
::

::gathalast
Nilajjātu kulaṅganā.
::

::hangnum
181\.
::

::gatha1
Na {pb:M:0.0080} gaṇassa ggato gacche,
::

::gatha2
Siddhe kamme samaṃphalaṃ;
::

::gatha3
Kammavippatti cehoti,
::

::gathalast
Mukharo tatra haññate.
::

::hangnum
182\.
::

::gatha1
Padhiro ca tapassīni,
::

::gatha2
Sūro raṇavaṇo tathā;
::

::gatha3
Majjapo patithī rājā,
::

::gathalast
Ete nasaddahāmahaṃ.
::

::hangnum
183\.
::

::gatha1
Jāneyya {pb:M:0.0081} pesane bhaccaṃ,
::

::gatha2
Bandhavāpi bhayāgate;
::

::gatha3
Āpadāsu tathā mittaṃ,
::

::gathalast
Dārañca vibhavakkhaye.
::

::hangnum
184\.
::

::gatha1
Raṇā paccāgataṃ sūraṃ,
::

::gatha2
Dhanañca gharamāgataṃ;
::

::gatha3
Jiṇṇa mannaṃ pasaṃseyya,
::

::gathalast
Dārañca gatayobbanaṃ.
::

::hangnum
185\.
::

::gatha1
Saddhāpemesu santesu,
::

::gatha2
Nagaṇe māsakaṃ sataṃ;
::

::gatha3
Saddhāvemesva santesu,
::

::gathalast
Māsakaṃpi sataṃ gaṇe.
::

::hangnum
186\.
::

::gatha1
Adantadamanaṃ {pb:M:0.0082} dānaṃ,
::

::gatha2
Dānaṃ sabbatthasādhakaṃ;
::

::gatha3
Dānena piyavācena,
::

::gathalast
Unnamanti namantica.
::

::hangnum
187\.
::

::gatha1
Dānaṃ sinehabhesajjaṃ,
::

::gatha2
Maccheraṃ dussanosadhaṃ;
::

::gatha3
Dānaṃ yasassabhosajjaṃ,
::

::gathalast
Maccheraṃ kappanosadhaṃ.
::

::hangnum
188\.
::

::gatha1
Dubbhikkhe {pb:M:0.0083} annadātaṃca,
::

::gatha2
Subhikkheca hiraññadaṃ;
::

::gatha3
Bhayecābhayatādānaṃ,
::

::gathalast
Saggepi bahu maññate.
::

::hangnum
189\.
::

::gatha1
Sataṃcakkhu sataṃkaṇṇā,
::

::gatha2
Nāyakassa sutā sadā;
::

::gatha3
Tathāpi andhapadhīro;
::

::gathalast
Esā nāyakadhammatā.
::

::hangnum
190\.
::

::gatha1
Khamā jāgariyu ṭṭhānaṃ,
::

::gatha2
Saṃvibhāgo dayikkhaṇā;
::

::gatha3
Nāyakassa guṇāete,
::

::gathalast
Icchitabbā hitatthinā.
::

::hangnum
191\.
::

::gatha1
Paribhūto {pb:M:0.0084} mudū hoti,
::

::gatha2
Atitikkhoca veravā;
::

::gatha3
Etañcaubhayaṃ ñatvā,
::

::gathalast
Anumajjhaṃ samācare.
::

::hangnum
192\.
::

::gatha1
Nekantamudunā sakkā,
::

::gatha2
Ekantatikhiṇenavā;
::

::gatha3
Attaṃ mahante ṭhapetuṃ,
::

::gathalast
Tasmā ubhaya mācare.
::

::hangnum
193\.
::

::gatha1
Piṭṭhito {pb:M:0.0085} kkaṃ niseveyya,
::

::gatha2
Kucchinātu hutāsanaṃ;
::

::gatha3
Sāmikaṃ sabbabhāvena,
::

::gathalast
Paralokaṃ amāyāya.
::

::hangnum
194\.
::

::gatha1
Naseve pharusaṃsāmiṃ,
::

::gatha2
Taṃpi sevena macchariṃ;
::

::gatha3
Tato paggaṇhakaṃseve,
::

::gathalast
Seve niggaṇhakaṃ tato;
::

::hangnum
195\.
::

::gatha1
Na sā rājā yo ajeyyaṃ jināti,
::

::gatha2
Na so sakhāyo sakhāraṃ jināti;
::

::gatha3
Na sā bhariyā patino virodhati,
::

::gathalast
Na te vuttā ye nabharanti jiṇṇakaṃ.
::

::hangnum
196\.
::

::gatha1
Na {pb:M:0.0086} sā sabhā yattha nasanti santo,
::

::gatha2
Na te santo ye navadanti dhammaṃ;
::

::gatha3
Rāgañca dosañca pahāya mohaṃ,
::

::gathalast
Dhammaṃ bhaṇantāva bhavanti santo.
::

::hangnum
197\.
::

::gatha1
Sutassa rakkhā satatābhiyogo;
::

::gatha2
Kulassa vattaṃ purisassa vijjā;
::

::gatha3
Rañño pamādo pasamodhanassa,
::

::gathalast
Thīnantu jānāmi na jātu rakkhaṃ.
::

### Itthikathā

::hangnum
198\.
::

::gatha1
Namātarā {pb:M:0.0089} dhītuyā vāpi,
::

::gatha2
Bhagīniyā vicakkhaṇo;
::

::gatha3
Navivittāsane mante,
::

::gathalast
Nārī māyāvinīnanu.
::

::hangnum
199\.
::

::gatha1
Vijjutānañca lolattaṃ,
::

::gatha2
Satthānañcatitikkhaṇaṃ;
::

::gatha3
Sīghataṃ vāyutejānaṃ,
::

::gathalast
Anukubbanti nāriyo.
::

::hangnum
200\.
::

::gatha1
Dviguṇo thīna māhāro,
::

::gatha2
Buddhicāpi catugguṇo;
::

::gatha3
Chaguṇo hoti vāyāmo,
::

::gathalast
Kāmotva ṭṭha guṇobhave.
::

::hangnum
201\.
::

::gatha1
Ekamekāyaitthīyā,
::

::gatha2
Aṭṭhaṭṭhapatino siyuṃ;
::

::gatha3
Sūrāca balavantoca,
::

::gatha2
Sabbākāmarasāharā;
::

::gatha3
Kareyya navame chandaṃ,
::

::gathalast
Unnattā hi napūrati.
::

::hangnum
202\.
::

::gatha1
Lapanti {pb:M:0.0090} saddhimaññena,
::

::gatha2
Passantaññaṃ savibbhamā;
::

::gatha3
Cittakaṃ cintayantaññaṃ,
::

::gathalast
Nārīnaṃnāma ko piyo.
::

::hangnum
203\.
::

::gatha1
Jivhāsahassiko yo hi,
::

::gatha2
Jīve vassasataṃ naro;
::

::gatha3
Tena nikammuno vutto,
::

::gathalast
Thīdoso kiṃkhayaṃgato.
::

::hangnum
204\.
::

::gatha1
Aggi āpo thiyo muḷho,
::

::gatha2
Sappo rājakulānica;
::

::gatha3
Payatanāpagantabbo,
::

::gathalast
Maccupāṇaharāniti.
::

::hangnum
205\.
::

::gatha1
Itthīnaṃ {pb:M:0.0091} dujjanā nañca,
::

::gatha2
Visāsonopapajjate;
::

::gatha3
Vīsassa siṅgino roga,
::

::gathalast
Nadīrājakulassaca.
::

::hangnum
206\.
::

::gatha1
Satthaṃ sunicchitamatīpi vicintanīyaṃ,
::

::gatha2
Svārādhitopya vanipo parisaṅkanīyo;
::

::gatha3
Hatthaṅgatāpi yuvatīparirakkhanīyā,
::

::gathalast
Satthāvanīpayuvatīsu kutovasitthaṃ.
::

::hangnum
207\.
::

::gatha1
Ayuttakammāraddhanaṃ virodho,
::

::gatha2
Saṅghassa yuddhañca mahābalehi;
::

::gatha3
Vissāsakammaṃ pamādāsu niccaṃ,
::

::gathalast
Dvārānimaccussa vadanti paññā.
::

::hangnum
208\.
::

::gatha1
Vātaṃ jālena naro parāmase,
::

::gatha2
Osiñce sāgaraṃ ekapāṇinā;
::

::gatha3
Sakenatālena janeyya ghosaṃ,
::

::gathalast
Yo sabbabhāvaṃ pamadāsu osaje.
::

::hangnum
209\.
::

::gatha1
Itthīpi {pb:M:0.0093} hi ekacciyā,
::

::gatha2
Seyyā vuttāva muninā;
::

::gatha3
Bhaṇḍāna muttamaṃ itthī,
::

::gathalast
Aggupaṭṭhāyikātica.
::

::hangnum
210\.
::

::gatha1
Yo naṃ bharati sabbadā,
::

::gatha2
Niccaṃ ātāpi ussuko;
::

::gatha3
Sabbakāmaharaṃ posaṃ,
::

::gathalast
Bhattāraṃ nātimaññati.
::

::hangnum
211\.
::

::gatha1
Nācāpi {pb:M:0.0094} sotthi bhattāraṃ,
::

::gatha2
Issācārena rosaye;
::

::gatha3
Bhattuca garunosabbe,
::

::gathalast
Paṭipūjeti paṇḍito.
::

::hangnum
212\.
::

::gatha1
Uṭṭhāyikā anālāsā,
::

::gatha2
Saṅgahitaparijjanā;
::

::gatha3
Bhattu manāpaṃ carati,
::

::gathalast
Bhattakaṃ anurakkhati.
::

::hangnum
213\.
::

::gatha1
Evaṃ vattati yānārī,
::

::gatha2
Bhattuchandavasānugā;
::

::gatha3
Manāpānāma tedevā,
::

::gathalast
Yattha sā upapajjati.
::

::hangnum
214\.
::

::gatha1
Kokilānaṃ {pb:M:0.0095} saro rūpaṃ,
::

::gatha2
Nārīrūpaṃ patibbataṃ;
::

::gatha3
Vijjā rūpa marūpānaṃ,
::

::gathalast
Khamā rūpaṃ tapassīnaṃ.
::

::hangnum
215\.
::

::gatha1
Āneya kulajaṃ pañño,
::

::gatha2
Virūpamapi kaññakaṃ;
::

::gatha3
Hīnāyapi surūpāya,
::

::gathalast
Vivāhaṃsadisaṃ kare.
::

::hangnum
216\.
::

::gatha1
Visamhāmatamādeyya{pb:M:0.0096},
::

::gatha2
Amajjamhāpikañcanaṃ;
::

::gatha3
Nicamhāpyuttamāvijjā,
::

::gathalast
Ratanitthīpidukulā.
::

::hangnum
217\.
::

::gatha1
Bālitthī makkhikātuṇḍaṃ,
::

::gatha2
Isīnañca kamaṇḍaluṃ;
::

::gatha3
Setambu phalaṃ tambulaṃ,
::

::gathalast
Nocchiṭṭhamupajāyate.
::

::hangnum
218\.
::

::gatha1
Bālakko paṇṇadhūmoca,
::

::gatha2
Vuddhitthī pallalodakaṃ;
::

::gatha3
Āyukkhayakaraṃ niccaṃ,
::

::gathalast
Rattoca dadhibhojanaṃ.
::

::hangnum
219\.
::

::gatha1
Thiyo {pb:M:0.0097} seveyya naccantaṃ,
::

::gatha2
Sāduṃ bhuñjeyyanāhitaṃ;
::

::gatha3
Pūjaye mānaye vuddhe,
::

::gathalast
Guruṃ māyāya nobhaje.
::

::hangnum
220\.
::

::gatha1
Ācāro kula mākhyāti,
::

::gatha2
Desa mākhyāti bhāsitaṃ;
::

::gatha3
Sambhavo pema mākhyāti,
::

::gathalast
Deha mākhyātibhojanaṃ.
::

::hangnum
221\.
::

::gatha1
Dehītivacanādvārā{pb:M:0.0098},
::

::gatha2
Dehaṭṭhāpañcadevatā;
::

::gatha3
Sajja niyanti dhī kitti,
::

::gathalast
Hirī sirī matīpica.
::

::hangnum
222\.
::

::gatha1
Dehītivacanaṃ dukkhaṃ,
::

::gatha2
Natthītivacanaṃ tathā;
::

::gatha3
Vākyaṃdehītinatthīti,
::

::gathalast
Mābhaveyya bhavebhave.
::

::hangnum
223\.
::

::gatha1
Bodhayanti nayācanti,
::

::gatha2
Dehīti pacchimājanā;
::

::gatha3
Passa vatthumadānassa,
::

::gathalast
Mābhavatūti īdiso.
::

::hangnum
224\.
::

::gatha1
Mahā {pb:M:0.0099} atyappakaṃ yāti,
::

::gatha2
Niguṇe guṇavāpiha;
::

::gatha3
Aṭṭhānaṭṭheyyabhāvena,
::

::gathalast
Gajindoiva dabbake.
::

::hangnum
225\.
::

::gatha1
Mahantaṃ nissayaṃkatvā,
::

::gatha2
Khuddopyatimahā bhave;
::

::gatha3
Hemapabbatamāpajja,
::

::gathalast
Sovaṇṇākira pakkhino.
::

::hangnum
226\.
::

::gatha1
Bahūna {pb:M:0.0100} mappasārānaṃ,
::

::gatha2
Ekibhāvo hidujjayo;
::

::gatha3
Tiṇena vaṭṭate rajju,
::

::gathalast
Tāya nāgopi bandhate.
::

::hangnum
227\.
::

::gatha1
Asahāyo samatthopi,
::

::gatha2
Tejasi kiṃ karissati;
::

::gatha3
Nivātasaṇṭhito aggi,
::

::gathalast
Sayamevūpasammati.
::

::hangnum
228\.
::

::gatha1
Khantuṃ tapanajotejo,
::

::gatha2
Sakkāhoti na vaṇṇajo;
::

::gatha3
Bhūpādīhi katodaṇḍo,
::

::gathalast
Sakkāhoti na bhaccajo.
::

::hangnum
229\.
::

::gatha1
Thīsaṃsagge {pb:M:0.0101} kutosuddho,
::

::gatha2
Maṃsabhakkhe kutodayā;
::

::gatha3
Surāpāṇe kutosaccaṃ,
::

::gathalast
Pakodhamhi kutotapo.
::

::hangnum
230\.
::

::gatha1
Thīyā guyhaṃ nasaṃseyya,
::

::gatha2
Amittassaca paṇḍito;
::

::gatha3
Yocā missena saṃhīro,
::

::gathalast
Hadayattheno yonaro.
::

::hangnum
231\.
::

::gatha1
Guyhamattha {pb:M:0.0102}
::

::gatha2
Sambodhayati yonaro;
::

::gatha3
Mantabhedabhayā tassa,
::

::gathalast
Dāsabhūto titikkhati.
::

::hangnum
232\.
::

::gatha1
Vahe amitta khandhena,
::

::gatha2
Yāvakāle anāgate;
::

::gatha3
Tamheva cāgate kāle,
::

::gathalast
Bhinde ghaṭami vuppale.
::

::hangnum
233\.
::

::gatha1
Khalaṃ {pb:M:0.0103} sālaṃ pasuṃ khettaṃ,
::

::gatha2
Gantvācassa abhikkhaṇaṃ;
::

::gatha3
Mitaṃ dhaññaṃ nidhāpeyya,
::

::gathalast
Mitañca pācaye ghare.
::

::hangnum
234\.
::

::gatha1
Kodhaṃ lobhaṃ madaṃ mānaṃ,
::

::gatha2
Tandiṃ missaṃ pamattakaṃ;
::

::gatha3
Soṇṭhaṃniddhālukaṃ makkhaṃ,
::

::gathalast
Maccherañca jahe budho.
::

::hangnum
235\.
::

::gatha1
Kodho {pb:M:0.0104} abbhantare jāto,
::

::gatha2
Dhūvaṃ nāseti kodhanaṃ;
::

::gatha3
Vatthālaṅkārapuṇṇāyaṃ,
::

::gathalast
Mañjūsāyaṃ sikhīyathā.
::

::hangnum
236\.
::

::gatha1
Uppajjate sace kodho;
::

::gatha2
Āvajje kakacūpamaṃ;
::

::gatha3
Uppajje ce rase taṇhā,
::

::gathalast
Puttamaṃsūpamaṃ sare.
::

::hangnum
237\.
::

::gatha1
Guṇa maddhisamaṃ makkhe,
::

::gatha2
Parena kalahe sati;
::

::gatha3
Addhisamaṃ pakāseti,
::

::gathalast
Aṇumattaṃvavajjakaṃ.
::

::hangnum
238\.
::

::gatha1
Tasseva {pb:M:0.0105} tena pāpīyo,
::

::gatha2
Yo kuddhaṃ paṭikujjhati;
::

::gatha3
Kuddha mapaṭikujjhanto,
::

::gathalast
Saṅgāmaṃ jeti dujjayaṃ.
::

::hangnum
239\.
::

::gatha1
Rāgonāma manosallaṃ,
::

::gatha2
Guṇatthavaratakkaro;
::

::gatha3
Rāhu vijjāsasaṅkassa,
::

::gathalast
Tapodhanahutāsano.
::

::hangnum
240\.
::

::gatha1
Pamādo {pb:M:0.0106} jāyate madā,
::

::gatha2
Pamādā jāyate khayo;
::

::gatha3
Khayā padosā jāyanti,
::

::gathalast
Madaṃ kiṃ najahe budho.
::

::hangnum
241\.
::

::gatha1
Namanti phalinorukkhā,
::

::gatha2
Namanti vibudhājanā;
::

::gatha3
Sukkhakaṭṭhañca muḷhoca,
::

::gathalast
Bhijjateva nanamanti.
::

::hangnum
242\.
::

::gatha1
Ṭhāne {pb:M:0.0107} vuddhāna mokāsaṃ,
::

::gatha2
Dade vuddhāpacāyiko;
::

::gatha3
Nanu tālo ajīvopi,
::

::gathalast
Samīpa ññe paronato.
::

::hangnum
243\.
::

::gatha1
Garukātabbaposesu,
::

::gatha2
Niccavuttiṃ karoti yo;
::

::gatha3
Nicattaṃ so pahantāna,
::

::gathalast
Uttamatte patiṭṭhati.
::

::hangnum
244\.
::

::gatha1
Yattha posaṃ najānanti,
::

::gatha2
Jātiyā vinayena vā;
::

::gatha3
Na tattha mānaṃ kariyā,
::

::gathalast
Vasa maññātakejane.
::

::hangnum
245\.
::

::gatha1
Aññātavāsaṃ {pb:M:0.0108} vasatā,
::

::gatha2
Jātavedasamenāpi;
::

::gatha3
Khamitabbaṃ sapaññena,
::

::gathalast
Api dāsassa tajjitaṃ.
::

::hangnum
246\.
::

::gatha1
Dhanadhaññāpayogesu,
::

::gatha2
Tathā vijjāgamesuca;
::

::gatha3
Dūteca byavahāreca,
::

::gathalast
Cattalajjo sadā bhave.
::

::hangnum
247\.
::

::gatha1
Nahi {pb:M:0.0109} koci kate kicce,
::

::gatha2
Kattāraṃ sammapekkhate;
::

::gatha3
Tasmā sabbānikammāni,
::

::gathalast
Sāvasesāni kāraye.
::

::hangnum
248\.
::

::gatha1
Iṇaseso aggiseso,
::

::gatha2
Sattuseso tayoime;
::

::gatha3
Punappunaṃpi vaḍḍhanti,
::

::gathalast
Tasmā sesaṃ nakāraye.
::

::hangnum
249\.
::

::gatha1
Natthi vijjāsamaṃ vittaṃ,
::

::gatha2
Natthi byādhisamo ripu;
::

::gatha3
Natthi attasamaṃ pemaṃ,
::

::gathalast
Natthi kammaparaṃ balaṃ.
::

::hangnum
250\.
::

::gatha1
Attanā {pb:M:0.0110} kurute lakkhī,
::

::gatha2
Alakkhīcāpi attanā;
::

::gatha3
Nahi lakkhī alakkhīca,
::

::gathalast
Añño aññassa kurute.
::

::hangnum
251\.
::

::gatha1
Sayaṃ āyaṃ vayaṃ raññā,
::

::gatha2
Sayaṃ jaññā katākataṃ;
::

::gatha3
Attanāva bhavakkheyya,
::

::gathalast
Katāni akatānica.
::

::hangnum
252\.
::

::gatha1
Upakāraṃ {pb:M:0.0111} hiteneva,
::

::gatha2
Sattunā sattu muddhare;
::

::gatha3
Pādalaggaṃ karaṭṭhena,
::

::gathalast
Kaṇṭakena kaṇṭakaṃ.
::

::hangnum
253\.
::

::gatha1
Name namantassa bhaje bhajantaṃ,
::

::gatha2
Kiccāni krupassa kareyya kiccaṃ;
::

::gatha3
Nā natthakāmassa kareyya atthaṃ,
::

::gathalast
Asambhajantaṃpi nasambhajeyya.
::

::hangnum
254\.
::

::gatha1
Caje {pb:M:0.0112} cajantaṃ navataṃ kariyā,
::

::gatha2
Apetacittena nasambhajeyya;
::

::gatha3
Dijo dumaṃ khīṇaphala mañatvā,
::

::gathalast
Aññaṃ sapekkheyya mahāti loko.
::
