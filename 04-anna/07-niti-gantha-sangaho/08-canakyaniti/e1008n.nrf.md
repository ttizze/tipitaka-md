::centre
Namo tassa bhagavato arahato sammāsambuddhassa
::

### Cāṇakyanītipāḷi

::hangnum
1\.
::

::gatha1
Nānāsattho {pb:M:0.0001} ddhataṃ vakkhe,
::

::gatha2
Rāja nīti samuccayaṃ;
::

::gatha3
Sabba bīja midaṃ satthaṃ,
::

::gathalast
Cāṇakyaṃ sārasaṅgahaṃ.
::

::hangnum
2\.
::

::gatha1
Mūlasuttaṃ pavakkhāmi,
::

::gatha2
Cāṇakyena yathoditaṃ;
::

::gatha3
Yassa viññāna mattena,
::

::gathalast
Mūḷho bhavati paṇḍito.
::

::hangnum
3\.
::

::gatha1
Viduttaṃ {pb:M:0.0002} narapaccañca,
::

::gatha2
Nevatulyaṃ kudācanaṃ;
::

::gatha3
Sadese pujjate rājā,
::

::gathalast
Vidū sabbattha pujjate.
::

::hangnum
4\.
::

::gatha1
Paṇḍite {pb:M:0.0003} ca guṇā sabbe,
::

::gatha2
Mūḷhe dosā hi kevalaṃ;
::

::gatha3
Tasmā mūḷhasahassesu,
::

::gathalast
Pañño eko visisyate.
::

::hangnum
5\.
::

::gatha1
Mātariva {pb:M:0.0004} paradāresu,
::

::gatha2
Paradabbesu leṭṭuva;
::

::gatha3
Attaniva sabbabhūtesu,
::

::gathalast
Yo passati sapaṇḍito.
::

::hangnum
6\.
::

::gatha1
Kiṃkulena visālena,
::

::gatha2
Guṇahīno tu yonaro;
::

::gatha3
Akulinopi satthañño,
::

::gathalast
Devatāhipi pujjate.
::

::hangnum
7\.
::

::gatha1
Rūpayobbanasampannā{pb:M:0.0005},
::

::gatha2
Visālakulasambhavā;
::

::gatha3
Vijjāhīnā nasobhante,
::

::gathalast
Niggandhā iva kiṃsukā.
::

::hangnum
8\.
::

::gatha1
Tārānaṃ {pb:M:0.0006} bhūsaṇaṃ cando,
::

::gatha2
Nārīnaṃ bhūsaṇaṃ pati;
::

::gatha3
Puthabyā bhūsaṇaṃ rājā,
::

::gathalast
Vijjā sabbassa bhūsaṇaṃ.
::

::hangnum
9\.
::

::gatha1
Mātā sattu pitā verī,
::

::gatha2
Yena bālo napāṭṭhito;
::

::gatha3
Na sobhate sabhāmajjhe,
::

::gathalast
Haṃsamajjhe bakoyathā.
::

::hangnum
10\.
::

::gatha1
Varameko {pb:M:0.0007} guṇī putto,
::

::gatha2
Na ca mūḷhasatehipi;
::

::gatha3
Eko cando tamo hanti,
::

::gathalast
Na ca tāragaṇehipi.
::

::hangnum
11\.
::

::gatha1
Lālaye {pb:M:0.0008} pañcavassāni,
::

::gatha2
Dasavassāni tālaye;
::

::gatha3
Patte tu soḷase vasse,
::

::gathalast
Puttaṃ mittaṃva ācare.
::

::hangnum
12\.
::

::gatha1
Lālane {pb:M:0.0009} bahavo dosā,
::

::gatha2
Tālane bahavo guṇā;
::

::gatha3
Tasmā puttañca sissañca,
::

::gathalast
Tālaye na tu lālaye.
::

::hangnum
13\.
::

::gatha1
Ekenāpi {pb:M:0.0010} suvakkhena,
::

::gatha2
Pupphitena sugandhinā;
::

::gatha3
Vāsitassa vanaṃ sabbaṃ,
::

::gathalast
Suputtena kulaṃyathā.
::

::hangnum
14\.
::

::gatha1
Ekassāpi {pb:M:0.0011} kuvakkhassa,
::

::gatha2
Koṭaraṭṭhena agginā;
::

::gatha3
Dayhate hi vanaṃ sabbaṃ,
::

::gathalast
Kuputtena kulaṃ yathā.
::

::hangnum
15\.
::

::gatha1
Dūrato sobhate mūḷho,
::

::gatha2
Lambamāna paṭāvuto;
::

::gatha3
Tāvañca sobhate mūḷho,
::

::gathalast
Yāva kiñci nabhāsate.
::

::hangnum
16\.
::

::gatha1
Visato {pb:M:0.0012} amataṃ gāyhaṃ,
::

::gatha2
Amejjhāapi kañcanaṃ;
::

::gatha3
Nīcato uttamā vijjā,
::

::gathalast
Thīratnaṃ dukkulāapi.
::

::hangnum
17\.
::

::gatha1
Ussave {pb:M:0.0013} byasaneceva,
::

::gatha2
Dubbhikkhe sattuviggahe;
::

::gatha3
Rājadvāre susāneca,
::

::gathalast
Yo tiṭṭhati sabandhavo.
::

::hangnum
18\.
::

::gatha1
Parokkhe kiccahantāraṃ,
::

::gatha2
Paccakkhe piyavādinaṃ;
::

::gatha3
Vajjaye tādisaṃ mittaṃ,
::

::gathalast
Visakumbhaṃ payomukhaṃ.
::

::hangnum
19\.
::

::gatha1
Sakiṃ {pb:M:0.0014} duṭṭhañca mittaṃ yo,
::

::gatha2
Puna sandhātu micchati;
::

::gatha3
Samaccu mupagaṇhāti,
::

::gathalast
Gabbha massatarī yathā.
::

::hangnum
20\.
::

::gatha1
Na {pb:M:0.0015} vissase avissatthaṃ,
::

::gatha2
Mittañcāpi na vissase;
::

::gatha3
Kadāci kupitaṃ mittaṃ,
::

::gathalast
Sabbadosaṃ pakāsaye.
::

::hangnum
21\.
::

::gatha1
Jāniyā {pb:M:0.0016} pesane bhacce,
::

::gatha2
Bandhave byasanāgame;
::

::gatha3
Mittañcā padikāleca,
::

::gathalast
Bhariyañca vibhavakkhaye.
::

::hangnum
22\.
::

::gatha1
Upakāraggahitena,
::

::gatha2
Sattunāsattumuddhare;
::

::gatha3
Pādalaggaṃ karaṭṭhena,
::

::gathalast
Kaṇṭakeneva kaṇṭakaṃ.
::

::hangnum
23\.
::

::gatha1
Na {pb:M:0.0017} mittaṃ koci kassaci,
::

::gatha2
Na koci ripu kassaci;
::

::gatha3
Kāraṇena hi ñāyati,
::

::gathalast
Mittāni ca ripū tathā.
::

::hangnum
24\.
::

::gatha1
Dujjano {pb:M:0.0018} piyavādī ca,
::

::gatha2
Netaṃ vissāsakāraṇaṃ;
::

::gatha3
Madhu tiṭṭhati jivhagge,
::

::gathalast
Hadaye tu halāhalaṃ.
::

::hangnum
25\.
::

::gatha1
Dujjano parihantabbo,
::

::gatha2
Vijjāyā laṅkatopi saṃ;
::

::gatha3
Maṇinā bhūsito sappo,
::

::gathalast
Kime so nabhayaṃ karo.
::

::hangnum
26\.
::

::gatha1
Sappo {pb:M:0.0019} kūro khalo kūro,
::

::gatha2
Sappā kūrataro khalo;
::

::gatha3
Manto sadhivaso sappo,
::

::gathalast
Khalo kena nivāyyate.
::

::hangnum
27\.
::

::gatha1
Nakhīnañca {pb:M:0.0020} nadīnañca,
::

::gatha2
Siṅgīnaṃ satthapāṇinaṃ;
::

::gatha3
Vissāso nevakātabbo,
::

::gathalast
Thīsu rājakulesu ca.
::

::hangnum
28\.
::

::gatha1
Hatthī {pb:M:0.0021} hatthasahassena,
::

::gatha2
Satahatthena vājino;
::

::gatha3
Siṅgino dasahatthena,
::

::gathalast
Ṭhānacāgena dujjano.
::

::hangnum
29\.
::

::gatha1
Āpadatthaṃ {pb:M:0.0022} dhanaṃ rakkhe,
::

::gatha2
Dāraṃ rakkhe dhanehipi;
::

::gatha3
Attānaṃ satataṃ rakkhe,
::

::gathalast
Dārehipi dhanehipi.
::

::hangnum
30\.
::

::gatha1
Paradāraṃ paradabbaṃ,
::

::gatha2
Parivādaṃ parassa ca;
::

::gatha3
Parihāsaṃ guruṭṭhāne,
::

::gathalast
Cāpalyañca vivajjaye.
::

::hangnum
31\.
::

::gatha1
Caje {pb:M:0.0023} ekaṃ kulassatthe,
::

::gatha2
Gāmassatthe kulaṃ caje;
::

::gatha3
Gāma janapadassatthe,
::

::gathalast
Attatthe pathaviṃ caje.
::

::hangnum
32\.
::

::gatha1
Calatyekena {pb:M:0.0024} pādena,
::

::gatha2
Tiṭṭha tyekena buddhimā;
::

::gatha3
Nāsamikkhya paraṃ ṭhānaṃ,
::

::gathalast
Pubbamāyatanaṃ caje.
::

::hangnum
33\.
::

::gatha1
Luddha matthena gaṇheyya,
::

::gatha2
Thaddha mañjalī kammunā;
::

::gatha3
Mūḷhaṃ chando nuvattena,
::

::gathalast
Tathā tathena paṇḍitaṃ.
::

::hangnum
34\.
::

::gatha1
Atthanāsaṃ {pb:M:0.0025} manotāpaṃ,
::

::gatha2
Gehe duccaritāni ca;
::

::gatha3
Vañcanañca pamāṇañca,
::

::gathalast
Matimā na pakāsaye.
::

::hangnum
35\.
::

::gatha1
Dhanadhaññappayogesu{pb:M:0.0026},
::

::gatha2
Tathā vijjāgamesu ca;
::

::gatha3
Āhāre byavahāre ca,
::

::gathalast
Cattalajjo sadā bhave.
::

::hangnum
36\.
::

::gatha1
Dhanino sotthiyo rājā,
::

::gatha2
Nadī vejjo tu pañcamo;
::

::gatha3
Pañca yatra navijjante,
::

::gathalast
Tatra vāsaṃ nakāraye.
::

::hangnum
37\.
::

::gatha1
Yasmiṃdese {pb:M:0.0027} na sammānaṃ,
::

::gatha2
Na pīti naca bandhavā;
::

::gatha3
Na ca vijjāgamo koci,
::

::gathalast
Taṃdesaṃ parivajjaye.
::

::hangnum
38\.
::

::gatha1
Manasā {pb:M:0.0028} cintitaṃ kammaṃ,
::

::gatha2
Vacasā napakāsaye;
::

::gatha3
Aññalakkhita kāriyassa,
::

::gathalast
Yato siddhi najāyate.
::

::hangnum
39\.
::

::gatha1
Kudesañca {pb:M:0.0029} kuvuttiñca,
::

::gatha2
Kubhariyaṃ kunadiṃ tathā;
::

::gatha3
Kudabbañca kubhojjañca,
::

::gathalast
Vajjaye tu vicakkhaṇo.
::

::hangnum
40\.
::

::gatha1
Iṇasesoggi seso ca,
::

::gatha2
Byādhiseso tatheva ca;
::

::gatha3
Puna ca vaḍḍhate yasmā,
::

::gathalast
Tasmā sesaṃ nakāraye.
::

::hangnum
41\.
::

::gatha1
Cintā {pb:M:0.0030} jaro manussānaṃ,
::

::gatha2
Vatthānaṃ ātapo jaro;
::

::gatha3
Asobhagyaṃ jaro thīnaṃ,
::

::gathalast
Assānaṃ methunaṃ jaro.
::

::hangnum
42\.
::

::gatha1
Atthi {pb:M:0.0031} putto vase yassa,
::

::gatha2
Bhacco bhariyā tatheva ca;
::

::gatha3
Abhāve pyatisantoso,
::

::gathalast
Saggaṭṭho so mahītale.
::

::hangnum
43\.
::

::gatha1
Duṭṭhā bhariyā saṭhaṃ mittaṃ,
::

::gatha2
Bhacco cuttaradāyako;
::

::gatha3
Sa sappeca gahe vāso,
::

::gathalast
Maccureva nasaṃsayo.
::

::hangnum
44\.
::

::gatha1
Mātā {pb:M:0.0032} yassa gehe natthi,
::

::gatha2
Bhariyācā piyavādinī;
::

::gatha3
Araññaṃ tena gantabbaṃ,
::

::gathalast
Yathā raññaṃ tathāgahaṃ.
::

::hangnum
45\.
::

::gatha1
Iṇakattā {pb:M:0.0033} pitā sattu,
::

::gatha2
Mātā ca byabhicārinī;
::

::gatha3
Bhariyā rūpavatī sattu,
::

::gathalast
Putto sattu apaṇḍito.
::

::hangnum
46\.
::

::gatha1
Kokilānaṃ {pb:M:0.0034} saro rūpaṃ,
::

::gatha2
Nārī rūpaṃ patibbatā;
::

::gatha3
Vijjā rūpaṃ kurūpānaṃ,
::

::gathalast
Khamā rūpaṃ tapassinaṃ.
::

::hangnum
47\.
::

::gatha1
Avijjaṃ jīvanaṃ suññaṃ,
::

::gatha2
Disā suññā abandhavā;
::

::gatha3
Puttahīnaṃ gahaṃ suññaṃ,
::

::gathalast
Sabbasuññā daliddatā.
::

::hangnum
48\.
::

::gatha1
Adātā{pb:M:0.0035} vaṃsadosena,
::

::gatha2
Kammadosā daliddatā;
::

::gatha3
Ummādā mātudosena,
::

::gathalast
Pitudosena mūḷhatā.
::

::hangnum
49\.
::

::gatha1
Guru {pb:M:0.0036} aggi dvijādīnaṃ,
::

::gatha2
Vaṇṇānaṃ brāhmaṇo guru;
::

::gatha3
Pati reko gurutthīnaṃ,
::

::gathalast
Sabbassābhyāgato guru.
::

::hangnum
50\.
::

::gatha1
Atidabbe {pb:M:0.0037} hatā laṅkā,
::

::gatha2
Atimāne ca koravā;
::

::gatha3
Atidāne balībaddho,
::

::gathalast
Sabbamaccanta gahitaṃ.
::

::hangnum
51\.
::

::gatha1
Vatthahīno {pb:M:0.0038} tvalaṅkāro,
::

::gatha2
Ghatahīnañca bhojanaṃ;
::

::gatha3
Thanahīnā ca yānārī,
::

::gathalast
Vijjāhīnañca jīvanaṃ.
::

::hangnum
52\.
::

::gatha1
Bhojjaṃ bhojanasatti ca,
::

::gatha2
Ratisatti varā thiyo;
::

::gatha3
Vibhavo dānasatti ca,
::

::gathalast
Nāppassa tapaso phalaṃ.
::

::hangnum
53\.
::

::gatha1
Puttappayojanā {pb:M:0.0039} dārā,
::

::gatha2
Putto piṇḍappayojano;
::

::gatha3
Hitappayojanaṃ mittaṃ,
::

::gathalast
Dhanaṃ sabbappayojanaṃ.
::

::hangnum
54\.
::

::gatha1
Dullabhaṃ {pb:M:0.0040} pākatikaṃ vākyaṃ,
::

::gatha2
Dullabho khemakaro suto;
::

::gatha3
Dullabhā sadisī jāyā,
::

::gathalast
Dullabho sajano piyo.
::

::hangnum
55\.
::

::gatha1
Selesele {pb:M:0.0041} namāṇikkaṃ,
::

::gatha2
Muttikaṃ na gajegaje;
::

::gatha3
Sādhavo na hi sabbatra,
::

::gathalast
Candanaṃ na vanevane.
::

::hangnum
56\.
::

::gatha1
Asoco {pb:M:0.0042} niddhano pañño,
::

::gatha2
Asoco paṇḍitabandhavo;
::

::gatha3
Asocā vidhavā nārī,
::

::gathalast
Puttanatta patiṭṭhitā.
::

::hangnum
57\.
::

::gatha1
Avijjo puriso soco,
::

::gatha2
Socaṃ methuna mappajaṃ;
::

::gatha3
Nirāhārā pajā socā,
::

::gathalast
Socaṃ rajja marājakaṃ.
::

::hangnum
58\.
::

::gatha1
Kulehi {pb:M:0.0043} saha sampakkaṃ,
::

::gatha2
Paṇḍitehi ca mittataṃ;
::

::gatha3
Ñātībhi ca samaṃ melaṃ,
::

::gathalast
Kubbāno navinassati.
::

::hangnum
59\.
::

::gatha1
Kaṭṭhā {pb:M:0.0044} vutti parādhinā,
::

::gatha2
Kaṭṭho vāso nirāsayo;
::

::gatha3
Niddhano byavasāyo ca,
::

::gathalast
Sabbakaṭṭhā daliddatā.
::

::hangnum
60\.
::

::gatha1
Takkarassa kuto dhammo,
::

::gatha2
Dujjanassa kuto khamā;
::

::gatha3
Vesiyā ca kuto sneho,
::

::gathalast
Kuto saccañca kāminaṃ.
::

::hangnum
61\.
::

::gatha1
Pesitassa {pb:M:0.0045} kuto mānaṃ,
::

::gatha2
Kopanassa kuto sukhaṃ;
::

::gatha3
Thīnaṃ kuto satittañca,
::

::gathalast
Kuto mettī khalassa ca.
::

::hangnum
62\.
::

::gatha1
Dubbalassa {pb:M:0.0046} balaṃ rājā,
::

::gatha2
Bālānaṃ rodanaṃ balaṃ;
::

::gatha3
Balaṃmūḷhassa monittaṃ,
::

::gathalast
Corānaṃ atathaṃ balaṃ.
::

::hangnum
63\.
::

::gatha1
Yo {pb:M:0.0047} dhuvāni pariccajja,
::

::gatha2
Adhuvaṃ parisevati;
::

::gatha3
Dhuvāni tassa nassanti,
::

::gathalast
Adhuvaṃ naṭṭhameva ca.
::

::hangnum
64\.
::

::gatha1
Sukkaṃ maṃsaṃ thiyo vuddhā,
::

::gatha2
Bālakka taruṇaṃ dadhi;
::

::gatha3
Pabhāte methunaṃ niddā,
::

::gathalast
Sajju pāṇaharāni cha;
::

::hangnum
65\.
::

::gatha1
Sajju {pb:M:0.0048} maṃsaṃ navannañca,
::

::gatha2
Bālā thī khīrabhojanaṃ;
::

::gatha3
Ghatamuṇhodakañceva,
::

::gathalast
Sajju pāṇakarāni cha.
::

::hangnum
66\.
::

::gatha1
Sīhādekaṃ {pb:M:0.0049} bakādekaṃ,
::

::gatha2
Cha sunā tīṇi gadrabhā;
::

::gatha3
Vāyasā catu sikkhetha,
::

::gathalast
Cattāri kukkuṭādapi.
::

::hangnum
67\.
::

::gatha1
Pabhūtamappakiccaṃ {pb:M:0.0050} vā,
::

::gatha2
Yonaro kattumicchati;
::

::gatha3
Saṃyatanena kattabbaṃ,
::

::gathalast
Sīhādekaṃ pakittitaṃ.
::

::hangnum
68\.
::

::gatha1
Sabbindriyāni saṃyama,
::

::gatha2
Bakova patito jano;
::

::gatha3
Kāladesopapannāni,
::

::gathalast
Sabbakiccāni sādhaye.
::

::hangnum
69\.
::

::gatha1
Bahvāsī {pb:M:0.0051} sāppasantuṭṭho,
::

::gatha2
Suniddo sīghacetano;
::

::gatha3
Pabhubhatto ca sūro ca,
::

::gathalast
Ñātabbā cha sunā guṇā.
::

::hangnum
70\.
::

::gatha1
Avissāmaṃ {pb:M:0.0052} vahe bhāraṃ,
::

::gatha2
Sītuṇhañca navindati;
::

::gatha3
Sa santoso tathā niccaṃ,
::

::gathalast
Tīṇi sikkhetha gadrabhā.
::

::hangnum
71\.
::

::gatha1
Guḷhamethunadhammañca,
::

::gatha2
Kālekāle ca saṅgahaṃ;
::

::gatha3
Appamādamanālasyaṃ,
::

::gathalast
Catu sikkhetha vāyasā.
::

::hangnum
72\.
::

::gatha1
Yuddhañca {pb:M:0.0053} pātaruṭṭhānaṃ,
::

::gatha2
Bhojanaṃ saha bandhuhi;
::

::gatha3
Thiyaṃ āpadaggataṃ rakkhe,
::

::gathalast
Catu sikkhetha kukkuṭā.
::

::hangnum
73\.
::

::gatha1
Kotibhāro {pb:M:0.0054} samatthānaṃ,
::

::gatha2
Kiṃdūraṃ byavasāyinaṃ;
::

::gatha3
Ko videso savijjānaṃ,
::

::gathalast
Ko paro piyavādinaṃ.
::

::hangnum
74\.
::

::gatha1
Bhayassa kathito pantho,
::

::gatha2
Indriyānamasaṃyamo;
::

::gatha3
Tajjayo sampadāmaggo,
::

::gathalast
Yeniṭṭhaṃ tena gamyate.
::

::hangnum
75\.
::

::gatha1
Na {pb:M:0.0055} ca vijjāsamo bandhu,
::

::gatha2
Na ca byādhisamo ripu;
::

::gatha3
Nacāpaccasamo sneho,
::

::gathalast
Na ca devā paraṃ balaṃ.
::

::hangnum
76\.
::

::gatha1
Samuddāvaraṇā {pb:M:0.0056} bhūmi,
::

::gatha2
Pākārāvaraṇaṃ gahaṃ;
::

::gatha3
Narindāvaraṇā desā,
::

::gathalast
Cārittāvaraṇā thiyo.
::

::hangnum
77\.
::

::gatha1
Ghatakumbhasamā nārī,
::

::gatha2
Tattaṅgāra samo pumā;
::

::gatha3
Tasmā ghatañca aggiñca,
::

::gathalast
Nekatra thapaye budho.
::

::hangnum
78\.
::

::gatha1
Āhāro {pb:M:0.0057} dviguṇo thīnaṃ,
::

::gatha2
Buddhi tāsaṃ catugguṇo;
::

::gatha3
Chaguṇo byavasāyo ca,
::

::gathalast
Kāmocaṭṭhaguṇo mato.
::

::hangnum
79\.
::

::gatha1
Jiṇṇamannaṃ {pb:M:0.0058} pasaṃseyya,
::

::gatha2
Bhariyaṃ gatayobbanaṃ;
::

::gatha3
Raṇā paccāgataṃ sūraṃ,
::

::gathalast
Sassañca gehamāgataṃ.
::

::hangnum
80\.
::

::gatha1
Asantuṭṭhā {pb:M:0.0059} dvijā naṭṭhā,
::

::gatha2
Santuṭṭhāiva pāthivā;
::

::gatha3
Salajjā gaṇikā naṭṭhā,
::

::gathalast
Nillajjā ca kulitthiyo.
::

::hangnum
81\.
::

::gatha1
Avaṃsapatito rājā,
::

::gatha2
Mūḷhaputto ca paṇḍito;
::

::gatha3
Adhanena dhanaṃ pāpya,
::

::gathalast
Tiṇaṃva maññate janaṃ.
::

::hangnum
82\.
::

::gatha1
Brahmahāpi {pb:M:0.0060} naro pujjo,
::

::gatha2
Yassatthi vipulaṃ dhanaṃ;
::

::gatha3
Sasino tulyavaṃsopi,
::

::gathalast
Niddhano paribhūyate.
::

::hangnum
83\.
::

::gatha1
Potthakaṭṭhā {pb:M:0.0061} tu yāvijjā,
::

::gatha2
Parahatthagataṃ dhanaṃ;
::

::gatha3
Kiccakāle samuppanne,
::

::gathalast
Na sāvijjā na taddhanaṃ.
::

::hangnum
84\.
::

::gatha1
Pādapānaṃ bhayaṃ vātā,
::

::gatha2
Padmānaṃ sisirā bhayaṃ;
::

::gatha3
Pabbatānaṃ vajīramhā,
::

::gathalast
Sādhūnaṃ dujjanā bhayaṃ.
::

::hangnum
85\.
::

::gatha1
Paññe {pb:M:0.0062} niyujjamāne tu,
::

::gatha2
Santi rañño tayoguṇā;
::

::gatha3
Yaso sagganivāso ca,
::

::gathalast
Vipulo ca dhanāgamo.
::

::hangnum
86\.
::

::gatha1
Mūḷhe {pb:M:0.0063} niyujjamānetu,
::

::gatha2
Khattiyassāguṇā tayo;
::

::gatha3
Ayaso catthanāso ca,
::

::gathalast
Narake gamanaṃ tathā.
::

::hangnum
87\.
::

::gatha1
Bahūmūḷhasaṅghātehi,
::

::gatha2
Aññoññapasuvuttibhi;
::

::gatha3
Pacchādyante guṇā sabbe,
::

::gathalast
Meghehiva divākaro.
::

::hangnum
88\.
::

::gatha1
Yassa khettaṃ nadītīre,
::

::gatha2
Bhariyāpi parappiyā;
::

::gatha3
Puttassa vinayo natthi,
::

::gathalast
Maccureva nasaṃsayo.
::

::hangnum
89\.
::

::gatha1
Asambhābyaṃ {pb:M:0.0065} navattabbaṃ,
::

::gatha2
Paccakkhamapi dissate;
::

::gatha3
Silā tarati pānīyaṃ,
::

::gathalast
Gītaṃ gāyati vānaro.
::

::hangnum
90\.
::

::gatha1
Subhikkhaṃ {pb:M:0.0066} kasake niccaṃ,
::

::gatha2
Niccaṃ sukha marogike;
::

::gatha3
Bhariyā bhattu piyā yassa,
::

::gathalast
Tassa niccossavaṃ gahaṃ.
::

::hangnum
91\.
::

::gatha1
Helassa kammanāsāya,
::

::gatha2
Buddhināsāya niddhanaṃ;
::

::gatha3
Yācanā mānanāsāya,
::

::gathalast
Kulanāsāya bhojanaṃ.
::

::hangnum
92\.
::

::gatha1
Sevitabbo {pb:M:0.0067} mahāvakkho,
::

::gatha2
Phalacchāyā samanvito;
::

::gatha3
Yadi devā phalaṃ natthi,
::

::gathalast
Chāyā kena nivāraye.
::

::hangnum
93\.
::

::gatha1
Paṭhame {pb:M:0.0068} najjitā vijjā,
::

::gatha2
Dutīye najjitaṃ dhanaṃ;
::

::gatha3
Tatīye najjitaṃ puññaṃ,
::

::gathalast
Catutthe kiṃkarissati.
::

::hangnum
94\.
::

::gatha1
Nadīkūleca ye vakkhā,
::

::gatha2
Parahatthagataṃ dhanaṃ;
::

::gatha3
Kiccaṃ thīgocaraṃ yassa,
::

::gathalast
Sabbaṃ taṃ viphalaṃ bhave.
::

::hangnum
95\.
::

::gatha1
Kudesamāsajja {pb:M:0.0069} kutotthasañcayo,
::

::gatha2
Kuputtamāsajja kuto jalañjalī;
::

::gatha3
Kugehiniṃ pāpya gahe kuto sukhaṃ,
::

::gathalast
Kusissamajjhāpayato kuto yaso.
::

::hangnum
96\.
::

::gatha1
Kūpodakaṃ {pb:M:0.0070} vaṭacchāyā,
::

::gatha2
Sāmā thīciṭṭhakālayaṃ;
::

::gatha3
Sītakāle bhave uṇhaṃ,
::

::gathalast
Gimhakāle ca sītalaṃ.
::

::hangnum
97\.
::

::gatha1
Visaṃ {pb:M:0.0071} caṅkamanaṃ rattiṃ,
::

::gatha2
Visaṃ raññonukulatā;
::

::gatha3
Visaṃ thīpi aññāsattā,
::

::gathalast
Visaṃ byādhi avekkhito.
::

::hangnum
98\.
::

::gatha1
Duradhītā {pb:M:0.0072} visaṃ vijjā,
::

::gatha2
Ajiṇṇe bhojanaṃ visaṃ;
::

::gatha3
Visaṃ goṭṭhī daliddassa,
::

::gathalast
Vuddhassa taruṇī visaṃ.
::

::hangnum
99\.
::

::gatha1
Padose {pb:M:0.0073} nihato pantho,
::

::gatha2
Patitā nihatā thiyo;
::

::gatha3
Appabījaṃ hataṃ khettaṃ,
::

::gathalast
Bhaccadosā hato pabhū.
::

::hangnum
100\.
::

::gatha1
Hatamasottiyaṃ saddhaṃ,
::

::gatha2
Hato yañño tvadakkhiṇo;
::

::gatha3
Hatā rūpavatī vañjhā,
::

::gathalast
Hataṃ senamanāyakaṃ.
::

::hangnum
101\.
::

::gatha1
Vedavedaṅga {pb:M:0.0074} tattañño,
::

::gatha2
Japahomaparāyano;
::

::gatha3
Āsīvādavacoyutto,
::

::gathalast
Esa rājapurohito.
::

::hangnum
102\.
::

::gatha1
Kulasīlaguṇopeto,
::

::gatha2
Sabbadhammaparāyano;
::

::gatha3
Pavīṇo pesanādyakkho,
::

::gathalast
Dhammādyakkho vidhīyate.
::

::hangnum
103\.
::

::gatha1
Ayubbedakatābhyāso,
::

::gatha2
Sabbesaṃ piyadassano;
::

::gatha3
Ariyasīlaguṇopeto,
::

::gathalast
Esa vajjo vidhīyate.
::

::hangnum
104\.
::

::gatha1
Sakiṃdutta {pb:M:0.0076} gahitattho,
::

::gatha2
Lahuhattho jitakkharo;
::

::gatha3
Sabbasattha samālokī,
::

::gathalast
Pakaṭṭho nāma lekhako.
::

::hangnum
105\.
::

::gatha1
Samattanītisattañño,
::

::gatha2
Vāhane pūjitassamo;
::

::gatha3
Sūravīraguṇopeto,
::

::gathalast
Senādhyakkho vidhīyate.
::

::hangnum
106\.
::

::gatha1
Sucī {pb:M:0.0078} vākyapaṭuppañño,
::

::gatha2
Paracittopalakkhako;
::

::gatha3
Dhīro yathāttha vādī ca,
::

::gathalast
Esa dūto vidhīyate.
::

::hangnum
107\.
::

::gatha1
Puttanatta guṇopeto,
::

::gatha2
Satthañño piṭṭhapācako;
::

::gatha3
Sūro ca kathinoceva,
::

::gathalast
Sūpakāro sa uccate.
::

::hangnum
108\.
::

::gatha1
Iṅgitā {pb:M:0.0079} kāratattañño,
::

::gatha2
Balavā piyadassano;
::

::gatha3
Appamādī sadā dakkho,
::

::gathalast
Patihāro sa uccate.
::

::hangnum
109\.
::

::gatha1
Yassa {pb:M:0.0080} natthi sayaṃ paññā,
::

::gatha2
Satthaṃ tassa karoti kiṃ;
::

::gatha3
Locanehi vihīnassa,
::

::gathalast
Dappaṇo kiṃkarissati.
::

::hangnum
110\.
::

::gatha1
Kiṃkarissanti vattāro,
::

::gatha2
Sotaṃ yattha navijjate;
::

::gatha3
Naggakapaṇake dese,
::

::gathalast
Rajaṇo kiṃkarissati.
::
