::centre
Namo tassa bhagavato arahato sammāsambuddhassa
::

## Caturārakkhadīpanī

#### Kāyapaccavekkhaṇā

{para:1} 1\. Dussīlakathā,

{para:2} 2\. Sīlānisaṃsakathā,

{para:3} 3\. Anūsāsanakathā,

{para:4} 4\. Āvāsikācārakathā,

{para:5} 5\. Paccayanissaggakathā,

{para:6} 6\. Pātimokkhakathā,

{para:7} 7\. Dāyakovādakathā,

#### Paṇāmapaṭiñā

::hangnum
1\.
::

::gatha1
Cakkavāḷa {pb:M:0.0001} nahutā ga, devāli gaṇa cumbito;
::

::gathalast
Buddha pādambujo ṭhātu, sīse dayā tigandhajo.
::

::hangnum
2\.
::

::gatha1
Nanta {pb:M:0.0002} cakkavāḷa bbhugga, guṇa sanniccitaṃ jinaṃ;
::

::gathalast
Vande tappūjitaṃ dhammaṃ, tajjaṃ saṅghañca nimmalaṃ.
::

::hangnum
3\.
::

::gatha1
Vakkhāmi {pb:M:0.0003} caturārakkhaṃ, sambuddha vacana nvayaṃ;
::

::gathalast
Appamādāvahaṃ etaṃ, sottabbaṃ bhavabhīruhi.
::

::hangnum
4\.
::

::gatha1
Buddhānussati {pb:M:0.0004} maraṇā, bhubhā mettāca bhāvanā;
::

::gathalast
Appamādāya ārakkhā, catasso mānitā sataṃ.
::

{para:1} 1\. Buddhānūssati bhāvanā,

{para:2} 2\. Maraṇassati bhāvanā,

{para:3} 3\. Asubha bhāvanā,

{para:4} 4\. Mettā bhāvanā,

::hangnum
5\.
::

::gatha1
Buddhovādaṃ {pb:M:0.0005} saritvāva, maccubbiggā sukhesino;
::

::gathalast
Sītā sītataraṃ yanti, subhamettambusi-ṭṭhitā.
::

::hangnum
6\.
::

::gatha1
Maraṇaggi vāraṇambu, sambuddhavacanaṃ yidaṃ;
::

::gathalast
Bahū tadaggi santattā, sītāvāsuṃ tadambunā.
::

::hangnum
7\.
::

::gatha1
Saddhaṃ {pb:M:0.0006} buddhena tejetvā, mānaṃ maraṇacintayā;
::

::gathalast
Asubhāya hane rāgaṃ, dosaṃ mettāya paññavā.
::

### 1. Buddhānussati niddesa

::hangnum
1\.
::

::gatha1
Arahaṃ {pb:M:0.0007} sammāsambuddho, vijjakkhi caraṇappado;
::

::gathalast
Sugato sugado satthā, sabbaññū bhagavādamo.
::

::hangnum
2\.
::

::gatha1
Ārakattārihantattā{pb:M:0.0009}, pāpākārakatoraho;
::

::gathalast
Hata cakkārato pūjā, rahattā cārahaṃ name.
::

::hangnum
3\.
::

::gatha1
Samutte {pb:M:0.0011} jiya gihīnaṃ, anupubbikatho jino;
::

::gathalast
Adāsi paramaṃ tuṭṭhiṃ, saccāni dassayaṃ divā.
::

::hangnum
4\.
::

::gatha1
Bhikkhūnaṃ {pb:M:0.0012} paṭhame yāme, pāyesi amatāgadaṃ;
::

::gathalast
Jātikhettāga devānaṃ, kaṅkhacchedo sa majjhime;
::

::hangnum
5\.
::

::gatha1
Ādo phalasukhaṃ vedi, majjhe seyya makā jino;
::

::gathalast
Veneyyo lokanaṃ ante, pacchimepi tidhā kate.
::

::hangnum
6\.
::

::gatha1
Khedaṃ {pb:M:0.0014} agaṇayaṃ nātho, pañca buddhakataṃ vahaṃ;
::

::gathalast
Satthasiddho paratthaṃva, byāvaṭo sumahādayo.
::

::hangnum
7\.
::

::gatha1
Caṅkamitvā nisīditvā, rattiṃdivañca jhāyituṃ;
::

::gathalast
Supituṃ majjhayāmeva, buddho bhikkhūna movadi.
::

::hangnum
8\.
::

::gatha1
Nāla {pb:M:0.0015} mālasituṃ tassa, mahāvīrassa sāsane;
::

::gathalast
Pamādāya munindassa, kataññū sādhu sammato.
::

::hangnum
9\.
::

::gatha1
Anaññātassa ñātāya, apattassaca pattiyā;
::

::gathalast
Ārabhetuṃva no yutto, appamatto rahogato.
::

::hangnum
10\.
::

::gatha1
Ārabbhatha {pb:M:0.0016} nikkamatha, yuñjatha buddhasāsane;
::

::gathalast
Dhunātha maccuno senaṃ, naḷāgāraṃva kuñjaro.
::

::hangnum
11\.
::

::gatha1
Yo {pb:M:0.0017} imasmiṃ dhammavinaye, appamatto vihissati;
::

::gathalast
Pahāya jāti saṃsāraṃ, dukkhassantaṃ karissati;
::

::hangnum
12\.
::

::gatha1
Iti {pb:M:0.0018} uyyojanaṃ mhākaṃ, muttassa muttiyā saraṃ;
::

::gathalast
Nayuttova pamādāya, mahādayassa satthuno.
::

::hangnum
13\.
::

::gatha1
Suttena dubbitakkena, akicca karaṇenavā;
::

::gathalast
Mogha kālakkhayo mando, dukkhassantaṃ kathaṃkare.
::

::hangnum
14\.
::

::gatha1
Ākāsaṃ {pb:M:0.0019} cakkavāḷañca, sattā buddhaguṇā pica;
::

::gathalast
Anantānāma cattāro, paricchedo navijjati.
::

::hangnum
15\.
::

::gatha1
Yathāpi nabha mākāsaṃ, aṅgularajjuyaṭṭhibhi;
::

::gathalast
Minetuṃ neva sakkoti, evaṃ kenaci tagguṇaṃ.
::

### 2. Maraṇassatiniddesa

::hangnum
1\.
::

::gatha1
Maraṇassati {pb:M:0.0023} micchanto, tāva buddhavaco suṇa;
::

::gathalast
Avikkhittena cittena, sambuddha vacanaṃ hidaṃ.
::

::hangnum
2\.
::

::gatha1
Animitta {pb:M:0.0024} manaññātaṃ, maccānaṃ idha jīvitaṃ;
::

::gathalast
Kasirañca parittañca, tañca dukkhena saṃyutaṃ.
::

::hangnum
3\.
::

::gatha1
Na hi so pakkamo atthi, yena jātā namiyyare;
::

::gathalast
Jarampi patvā maraṇaṃ, evaṃdhammā hi pāṇino.
::

::hangnum
4\.
::

::gatha1
Phalāna {pb:M:0.0025} miva pakkānaṃ, pāto patanato bhayaṃ;
::

::gathalast
Evaṃ jātāna maccānaṃ, niccaṃ maraṇa to bhayaṃ.
::

::hangnum
5\.
::

::gatha1
Yathāpi kumbhakārassa, katā mattikabhājanā;
::

::gathalast
Sabbe bhedapariyantā, evaṃ maccāna jīvitaṃ.
::

::hangnum
6\.
::

::gatha1
Daharāca {pb:M:0.0026} mahantāca, yebālā yeca paṇḍitā;
::

::gathalast
Sabbe maccuvasaṃ yanti, sabbe maccuparāyanā.
::

::hangnum
7\.
::

::gatha1
Tesaṃ maccuparetānaṃ, gacchataṃ paralokato;
::

::gathalast
Napitā tāyate puttaṃ, ñātivāpana ñātake;
::

::hangnum
8\.
::

::gatha1
Pekkhataññeva {pb:M:0.0027} ñātīnaṃ, passa lālappataṃ puthu;
::

::gathalast
Ekamekova maccānaṃ, go vajjhoviya niyyati.
::

::hangnum
9\.
::

::gatha1
Eva mabbhāhato loko, maccunāca jarāyaca;
::

::gathalast
Tasmā dhīrā nasocanti, viditvā loka pariyāyaṃ.
::

::hangnum
10\.
::

::gatha1
Aññepi {pb:M:0.0028} passa gamane, yathā kammupage nare;
::

::gathalast
Maccuno vasamāgamma, phandantevidha pāṇino.
::

::hangnum
11\.
::

::gatha1
Yena yenahi maññanti,
::

::gatha2
Tatotassa hi aññathā;
::

::gatha3
Etādiso vinābhāvo,
::

::gathalast
Passa lokassa pariyāyanti.
::

[Sulla sutte vuttaṃ.]

::hangnum
12\.
::

::gatha1
Yathāpi {pb:M:0.0029} selā vipulā,
::

::gatha2
Nabhaṃ āhacca paccatā;
::

::gatha3
Samantā anupari yeyyuṃ,
::

::gathalast
Nippothentā catuddisā.
::

::hangnum
13\.
::

::gatha1
Evaṃ jarāca maccuca,
::

::gatha2
Adhivattanti pāṇine;
::

::gatha3
Khattiyebrāhmaṇe vesse,
::

::gatha2
Sudde caṇḍāla pakkuse;
::

::gatha3
Nakiñci parivajjeti,
::

::gathalast
Sabbamevā bhimaddati.
::

::hangnum
14\.
::

::gatha1
Na {pb:M:0.0030} tattha hatthi naṃ bhummi, na rathānaṃ napattiyā;
::

::gathalast
Na cāpi mantayuddhena, sakkā jetuṃ dhanenavā.
::

::hangnum
15\.
::

::gatha1
Tasmāhi {pb:M:0.0031} paṇḍito poso,
::

::gatha2
Sampassaṃ attha mattano;
::

::gatha3
Buddhe dhamme ca saṅgheca,
::

::gathalast
Dhīro saddaṃ nivesaye.
::

::hangnum
16\.
::

::gatha1
Yo dhammacārī kāyena, vācāya uda cetasā;
::

::gathalast
Idhevanaṃ pasaṃsanti, paccasagge pamodatīti.
::

[Pabbatū mama sutte vuttaṃ.]

::hangnum
17\.
::

::gatha1
Yathā {pb:M:0.0032} vārivaho pūro, vahe rukkhe pakūlaje;
::

::gathalast
Evaṃ jarāmaraṇena, vuyhante sabba pāṇino.
::

::hangnum
18\.
::

::gatha1
Daharāpi hi miyyanti,
::

::gatha2
Narāca athanāriyo;
::

::gatha3
Tattha ko visāseposo,
::

::gathalast
Daharo mhītijīvite.
::

::hangnum
19\.
::

::gatha1
Sāya {pb:M:0.0033} meke nidissanti, pāto diṭṭhā bahujjanā;
::

::gathalast
Pāto eke nadissanti, sāyaṃ diṭṭhā bahujjanā.
::

::hangnum
20\.
::

::gatha1
Ajjeva kiccaṃ ātappaṃ, ko jaññā maraṇaṃ suve;
::

::gathalast
Nahi no saṅkaraṃ tena, mahāsenana maccunāti.
::

[Jātakesuvuttaṃ.]

::hangnum
21\.
::

::gatha1
Natthetthañño {pb:M:0.0034} nusāsanto, sayaṃvattāna movada;
::

::gathalast
Jineritā nusārena, bhikkhu saṃsāra bhīruko.
::

::hangnum
22\.
::

::gatha1
Ahivāpi {pb:M:0.0035} maṃ ḍaṃseyya, aññepi visadhārino;
::

::gathalast
Apiyāpica ghāteyyuṃ, uppajjeyyuṃ rujāpime.
::

::hangnum
23\.
::

::gatha1
Maccusenā vudhāsaṅkhyā, bāhirajjhattu paddavā;
::

::gathalast
Tehāyu pīḷitaṃchejjaṃ, marissa majjavā suve.
::

::hangnum
24\.
::

::gatha1
Aḷakkā {pb:M:0.0036} hi gavādīhi, corādīhi arīhipi;
::

::gathalast
Abhiṇha sannipātehi, rujā chanavutīhipi.
::

::hangnum
25\.
::

::gatha1
Bahūna mupakārehi, annodakādikehipi;
::

::gathalast
Marissaṃ pīḷito niccaṃ, nirujjheyyāyu ajjavā.
::

::hangnum
26\.
::

::gatha1
Bahvāvudhe {pb:M:0.0037} visajjeti, nilleṇaṃ maccuniddayo;
::

::gathalast
Vasantaṃ bhavasaṅgāme, namutto koci āvudhā;
::

::hangnum
27\.
::

::gatha1
Mahabbalā mahāpaññā, mahiddhikā mahaddhanā;
::

::gathalast
Namuttā sammāsambuddho, sabbalokādhipo api;
::

::hangnum
28\.
::

::gatha1
Mayā {pb:M:0.0038} samā navā vuddhā, tadāvudhehi te matā;
::

::gathalast
Tathā hampi marissāmi, leṇaṃ puññaṃva me kataṃ.
::

::hangnum
29\.
::

::gatha1
Pathabyāpādayo dhātthū,
::

::gatha2
Āhārā bhojanādayo;
::

::gatha3
Sītuṇha mutunāmetaṃ,
::

::gathalast
Dosā pittasemhānilā.
::

::hangnum
30\.
::

::gatha1
Dhātvāhāru {pb:M:0.0039} tudosānaṃ, samatte vāyu tiṭṭhati;
::

::gathalast
Visame taṅkhaṇaññeva, chejja mappaṃ parādhinaṃ.
::

::hangnum
31\.
::

::gatha1
Dhātvā hārutu dosānaṃ, visamā svepyakallako;
::

::gathalast
Ussāhe kallakāleva, kiṃkareyyaakallako;
::

::hangnum
32\.
::

::gatha1
Uppajjeyyuṃ {pb:M:0.0040} rujā svepi, asāto dukkhamā kharā;
::

::gathalast
Puretaraṃva ārabbhe, māpacchā anutāpanaṃ.
::

::hangnum
33\.
::

::gatha1
Sattānaṃ {pb:M:0.0041} nīcakammānaṃ, saraṇopi bhayaṅkaro;
::

::gathalast
Nīcānīcaṃ najānāmi, maraṇāsannatampica.
::

::hangnum
34\.
::

::gatha1
Kamma pīḷita sattānaṃ, taṅkhaṇampi bhayubbhavo;
::

::gathalast
Mareyya majjavā svevā, nayuttova pamajjituṃ.
::

::hangnum
35\.
::

::gatha1
Puññakkhīṇā pajā khippaṃ, ahetunāpi nassaye;
::

::gathalast
Suddhacitto marissāmi, na kiliṭṭhena cetasā.
::

::hangnum
36\.
::

::gatha1
Upacchedāpi {pb:M:0.0042} me santi, bhavābhavacitā bahū;
::

::gathalast
Chejjaṃ tehāyu ajjāpi, sādhvāsumārabhe mataṃ;
::

::hangnum
37\.
::

::gatha1
Kammā parādha sattānaṃ, vināse paccupaṭṭhite;
::

::gathalast
Anayo nayarūpena, buddhimākamya tiṭṭhati.
::

::hangnum
38\.
::

::gatha1
Maraṇāsanna {pb:M:0.0043} taññeva, cinteyya paññavā sato;
::

::gathalast
Evaṃ cintayanto santo, napāpaṃ kattu mussahe.
::

::hangnum
39\.
::

::gatha1
Maraṇāsanna taññeva, cinteyya buddhasāvako;
::

::gathalast
Evaṃ cintayanto santo, kadācipi anuṇṇato.
::

::hangnum
40\.
::

::gatha1
Addhāga {pb:M:0.0044} maraṇaṃ pañño, puretaraṃva cintaye;
::

::gathalast
Kare kātabba kammañca, evaṃ so nānusocati.
::

::hangnum
41\.
::

::gatha1
Maraṇāsanna saññī so, appamatto vicakkhaṇo;
::

::gathalast
Pattepi maraṇe kāle, na sammuḷho nasokavā.
::

::hangnum
42\.
::

::gatha1
Maraṇā {pb:M:0.0045} sannasaññī so, sodheti attano malaṃ;
::

::gathalast
Nimmalena cuto bhikkhu, natvevā pāya gāmiko.
::

::hangnum
43\.
::

::gatha1
Sati āsanna maraṇe,
::

::gatha2
Dūrasaññī pamāda vā;
::

::gatha3
Yo karoti akātabbaṃ,
::

::gathalast
Tadā so atisocati.
::

::hangnum
44\.
::

::gatha1
Sati {pb:M:0.0046} āsannamaraṇe, dūrasaññī pamādavā;
::

::gathalast
Ākiṇṇo pāpadhammehi, pajjhāyi dummano tadā.
::

::hangnum
45\.
::

::gatha1
Sati āsanna maraṇe, duṭṭho dosoti thaddhavā;
::

::gathalast
Abhinandati sādeti, tadāso atidukkhito.
::

::hangnum
46\.
::

::gatha1
Sati {pb:M:0.0047} āsannamaraṇe, tuvaṭaṃ na cikicchati;
::

::gathalast
Sañciccāpatti māpanno, tadā so paridevati.
::

::hangnum
47\.
::

::gatha1
Sati āsanna maraṇe, gihīhi navakehica;
::

::gathalast
Saṃsaṭṭho na nulomehi, svativassu mukho tadā.
::

::hangnum
48\.
::

::gatha1
Sati {pb:M:0.0048} āsanna maraṇe, kuhako kuladūsako;
::

::gathalast
Micchājīva samāpanno, dunnimittova so cuto.
::

::hangnum
49\.
::

::gatha1
Sasokī {pb:M:0.0049} sahanandīca, dukkhe dukkho sukhe sukho;
::

::gathalast
Gihikammesu ussukko, passaṃ gijjhakūṭaṃ cuto.
::

::hangnum
50\.
::

::gatha1
Marissanti anāvajja, kilesātura pīḷito;
::

::gathalast
Kimikhajjavaṇo sāva, bhanto kiṃ sugatiṃ vaje.
::

::hangnum
51\.
::

::gatha1
Marissanti {pb:M:0.0050} anāvajja, dhuradvayaṃ na pūrati;
::

::gathalast
Ganthaṃ vipassanaṃ tandī, kāruññoyeva so cuto.
::

::hangnum
52\.
::

::gatha1
Marissanti anāvajja, kilesānaṃ vasānugo;
::

::gathalast
Sambuddhā-ṇaṃ vītikkanto, kāruñño natthi tassamo.
::

::hangnum
53\.
::

::gatha1
Marissanti {pb:M:0.0051} anāvajjaṃ, dhanamesī adhammato;
::

::gathalast
Puññe cintāpi nuppajji, nirayaṃ so manaṃ gato.
::

::hangnum
54\.
::

::gatha1
Mareyyanti anāvajjaṃ, dhanaṃ cini adhammato;
::

::gathalast
Citaṃ citaṃ ihevetaṃ, tasmiṃgiddho sa pettiko.
::

::hangnum
55\.
::

::gatha1
Atthā {pb:M:0.0052} gehe nivattante, susāne mittabandhavā;
::

::gathalast
Sukataṃ dukkataṃ kammaṃ, gacchanta manugacchati.
::

::hangnum
56\.
::

::gatha1
Mareyyanti anāvajjaṃ, ihatthaṃ vā nuyuñjati;
::

::gathalast
Samparāya manapekkho, sujuṃ vā pāyagāmiko.
::

::hangnum
57\.
::

::gatha1
Mareyyanti {pb:M:0.0053} samāvajja, dhammato dhana mesati;
::

::gathalast
Puññakārī suladdhena, maraṇepi sa modati.
::

::hangnum
58\.
::

::gatha1
Pañcasīla sadārakkho, yathābalañca dāyako;
::

::gathalast
Kāle uposathāvāso, so niccaṃ sugatiṃ vajje.
::

::hangnum
59\.
::

::gatha1
Dhovāpattimalaṃ {pb:M:0.0054} khippaṃ, maccu addhā gamissati;
::

::gathalast
Micchāvitakka mucchijja, kara kātabbabhāvanaṃ.
::

::hangnum
60\.
::

::gatha1
Atikkantā bahū ratyo, khepetvā mama jīvitaṃ;
::

::gathalast
Mandāyunā pamādena, yutto viharituṃ kathaṃ.
::

::hangnum
61\.
::

::gatha1
Hāsantaṃ {pb:M:0.0055} nandi mattānaṃ, maccusandhīhi tacchaye;
::

::gathalast
Kucchi meyyacuto ajja, ko hāsananditabbako.
::

::hangnum
62\.
::

::gatha1
Maccusenāvudhā saṅkhyā, maraṇābhimukho ahaṃ;
::

::gathalast
Accāyitabba kālo yaṃ, ikkhitabba mudikkhatu.
::

::hangnum
63\.
::

::gatha1
Puremarāmi {pb:M:0.0056} daṭṭhabbaṃ,
::

::gatha2
Dakkheyyaṃ maccu essati;
::

::gatha3
Accāyitabba kālo yaṃ,
::

::gathalast
Nokāso hāsatuṭṭhiyā.
::

::hangnum
64\.
::

::gatha1
Ākiṇṇamaccusenānaṃ{pb:M:0.0057}, ajja svevā vināsinaṃ;
::

::gathalast
Addhā pahāya gāmīnaṃ, kiṃ pamāda vihārinā.
::

::hangnum
65\.
::

::gatha1
Khaṇamattova paccakkho, ajja svevā atissati;
::

::gathalast
Samparāyo atidīgho, paramparo anantiko.
::

::hangnum
66\.
::

::gatha1
Khaṇamattova {pb:M:0.0058} paccakkho, maccunā taṃ jahissati;
::

::gathalast
Pahāya gamanīye-smiṃ, mahussāho niratthako.
::

::hangnum
67\.
::

::gatha1
Samparāyo atidīgho, apātheyye suduttaro;
::

::gathalast
Mahussāhena kātabbo, tadattho dīghadassinā.
::

::hangnum
68\.
::

::gatha1
Saddhā {pb:M:0.0059} bandhatu pātheyyaṃ, tadesanaṃ iheva hi;
::

::gathalast
Bhavantare nalabbheyya, apātheyya tidukkhito.
::

::hangnum
69\.
::

::gatha1
Saṃsāra taraṇatthāya, maholumpāni bandhatha;
::

::gathalast
Bhāvanā dāna sīlehi, tivittiṇṇo bhavaṇṇavo.
::

::hangnum
70\.
::

::gatha1
Bhuñjaṃ {pb:M:0.0060} bhuñjaṃ janaṃ kāme,
::

::gatha2
Kālākālā-budhontako;
::

::gatha3
Kantekanteti maṃsāso,
::

::gathalast
Pivaṃpivaṃva kaṃ migaṃ.
::

::hangnum
71\.
::

::gatha1
Kāme kāmesanāyeyya,
::

::gatha2
Kālokālo mateṭṭhiyā;
::

::gatha3
Pūre pūretabbaṃ dhammaṃ,
::

::gathalast
Addhā addhāna saṃsaraṃ.
::

::hangnum
72\.
::

::gatha1
Mareyyanti {pb:M:0.0061} anubbiggo, pāpakaṃ kattumussahe;
::

::gathalast
Kareyya hāsanandiñca, cāpallañca pamāda vā.
::

::hangnum
73\.
::

::gatha1
Mareyyamiti {pb:M:0.0062} saṃviggo, leṇameva gavesati;
::

::gathalast
Na hāsi nevanandīca, na cāpallo kadācipi.
::

::hangnum
74\.
::

::gatha1
Accuṭṭhita rujaggīhi, accāyāse bhayānake;
::

::gathalast
Nosadhe maraṇāsanne, katapuññaṃva sāta-daṃ.
::

::hangnum
75\.
::

::gatha1
Ñātisaṅghā {pb:M:0.0063} viyojentā, maraṇanta bhusāturā;
::

::gathalast
Sabbaṃ pahāya gantāpi, nanditabbāni puññino.
::

::hangnum
76\.
::

::gatha1
Passantā sunimittāni, pākaṭāni sakammunā;
::

::gathalast
Sukhanti maraṇe kāle, numodantā katānica.
::

::hangnum
77\.
::

::gatha1
Sāta-dātāni {pb:M:0.0064} puññāni, evaṃ mahabbhaye api;
::

::gathalast
Sugatiṃ lahunetāni, kātabbāni puretaraṃ.
::

::hangnum
78\.
::

::gatha1
Devadūte {pb:M:0.0065} pakāsetvā, yamapuṭṭho sayaṃkataṃ;
::

::gathalast
Puññaṃ sarati ce satto, tadeva sugatiṃ vaje.
::

::hangnum
79\.
::

::gatha1
Pāpa {pb:M:0.0066} kaḍḍhampi niraye, manaṃ dukkhagataṃ pajaṃ;
::

::gathalast
Dukkhā moceti yaṃpuññaṃ, sadā kātabbameva taṃ.
::

::hangnum
80\.
::

::gatha1
Pahāyakaṃva puññañhi, pahātabbaṃva pāpakaṃ;
::

::gathalast
Taṃ padīpandhakāraṃva, dvayaṃ otvā khukaṃ viya.
::

::hangnum
81\.
::

::gatha1
Ñātisaṅghā {pb:M:0.0067} viyojentā, maraṇanta bhusāturā;
::

::gathalast
Sabbaṃ pahāya gantāro, bhayānakāni pāpino.
::

::hangnum
82\.
::

::gatha1
Passantā dunnimittāni, pākaṭāni sakammunā;
::

::gathalast
Maraṇe atidukkhanti, nutāpentā katānica.
::

::hangnum
83\.
::

::gatha1
Paṭipīḷāni {pb:M:0.0068} pāpāni, evaṃ mahabbhaye sati;
::

::gathalast
Duggatiṃ lahunetāni, yuttova parivajjituṃ.
::

::hangnum
84\.
::

::gatha1
Devadūte {pb:M:0.0069} pakāsetvā, yamarājena pucchito;
::

::gathalast
Pamādassanti cikkhanto, mahaggimhi turaṃ pati.
::

::hangnum
85\.
::

::gatha1
Puññaṃ akarivā māvā, yamarājinda pucchito;
::

::gathalast
Pamādassanti cikkhanto, mahādukkhaṃ turaṃ gami.
::

::hangnum
86\.
::

::gatha1
Pāpaṃ {pb:M:0.0070} akarivā māvā, pucchito yamasāminā;
::

::gathalast
Pamādassanti cikkhanto, tattaṃ guḷaṃ turaṃ gili.
::

::hangnum
87\.
::

::gatha1
Jātamattā tijiṇṇāca, āturāca matā vudhā;
::

::gathalast
Devadūte ime pañca, disvā saṃviggataṃ vaje.
::

::hangnum
88\.
::

::gatha1
Coditā {pb:M:0.0071} devadūtehi, ye pamajjanti mānavā;
::

::gathalast
Te dīgharattaṃ socanti, hina kāyū pagānarā.
::

::hangnum
89\.
::

::gatha1
Dhuradvaya {pb:M:0.0072} manārabbha, gihikammādike rato;
::

::gathalast
Kathaṃ gijjhakūṭaṃ sesaṃ, petāvāsaṃ atissati.
::

::hangnum
90\.
::

::gatha1
Pariyatti masikkhanto,
::

::gatha2
Nāraddho paṭipattiyaṃ;
::

::gatha3
Alaso dubbitakko so,
::

::gathalast
Kiṃ taṃselaṃ atissati.
::

::hangnum
92\.
::

::gatha1
Mocanatthāya {pb:M:0.0073} pabbajja, saṃkiliṭṭhā pamādino;
::

::gathalast
Sugatyāpica te bhaṭṭhā, atidūrāva muttito.
::

::hangnum
93\.
::

::gatha1
Sīdanteva {pb:M:0.0074} jale khittā, silā mahāva khuddakā;
::

::gathalast
Patanti khuddakenāpi, apāyaṃ pāpa kammunā.
::

::hangnum
94\.
::

::gatha1
Patantā khuddakeneva, bahūhi puna pīḷitā;
::

::gathalast
Mokkhokāsaṃ navindanti, pāpaṃ khuddampi nācare.
::

::hangnum
95\.
::

::gatha1
Jegucchitthūdarāgamma{pb:M:0.0075}, punāpi tattha niccagū;
::

::gathalast
Dukkhāti dukkha saṃkiṇṇo, haṭṭhuṃ tuṭṭhuṃ nasakkuṇe.
::

::hangnum
96\.
::

::gatha1
Atibyāpiguṇo {pb:M:0.0076} puñño,
::

::gatha2
Mahāyaso sirindharo;
::

::gatha3
Kucchiyaṃ retasi vāso,
::

::gathalast
Atīva lajjitabbako.
::

::hangnum
97\.
::

::gatha1
Maccudukkhaṃ khaṇaṃyeva, atidukkhaṃ taduttari;
::

::gathalast
Mātugāmudare sandhi, patiṭṭhānaṃ bhayānakaṃ.
::

::hangnum
98\.
::

::gatha1
Maccudukkhaṃ {pb:M:0.0077} khaṇaṃyeva, atidukkhaṃ cirattanaṃ;
::

::gathalast
Āma pakkantare sandhi, patiṭṭhānaṃ bhayānakaṃ.
::

::hangnum
99\.
::

::gatha1
Duggatyaṃṭhātu taṃdukkhaṃ, suṇa uccakuleapi;
::

::gathalast
Kucchiyaṃ atisambādhe, jalābumhi jigucchite.
::

::hangnum
100\.
::

::gatha1
Miḷha semhādi saṃkiṇṇe, ati duggandha vāsite;
::

::gathalast
Gūthakūpe kimīviya, tamejā mūlakammato.
::

::hangnum
101\.
::

::gatha1
Paramāṇukāyo ṭhāti, dukkhī nerayiko viya;
::

::gathalast
Dhuvāturo sukhāmisso, āma pakkāsayantare;
::

::hangnum
102\.
::

::gatha1
Vedanaṭṭova saṃvaḍḍho, acittoviya niccalo;
::

::gathalast
Dasamāsantare kacce, bahū maranti pāṇino.
::

::hangnum
103\.
::

::gatha1
Paripakko {pb:M:0.0079} pamuñcho so,
::

::gatha2
Atisambādha yonito;
::

::gatha3
Malākiṇṇena gattena,
::

::gathalast
Accāyāso vijāyati.
::

::hangnum
104\.
::

::gatha1
Evaṃ {pb:M:0.0080} maccuñca sandhiñca, vijāyanañca bheravaṃ;
::

::gathalast
Passaṃ nibbindanto santo, virajjeyya bhavanduke.
::

::hangnum
105\.
::

::gatha1
Evaṃ maccuñca sandiñca, anussara mabhiṇhaso;
::

::gathalast
Rājaseṭṭhi bhavādimpi, naiccheyya tadanvitaṃ.
::

::hangnum
106\.
::

::gatha1
Bhave {pb:M:0.0081} dukkha macintetvā, bhavāsāya pavattitaṃ;
::

::gathalast
Puññaṃ punappunaṃ deti, sandhiṃ na nibbutiṃ varaṃ.
::

::hangnum
107\.
::

::gatha1
Bhave dukkhaṃ vibhāyitvā, nibbindena pavattitaṃ;
::

::gathalast
Puññaṃ bhava matikkamma, nibbānaṃ deti nibbutiṃ.
::

::hangnum
108\.
::

::gatha1
Bhave {pb:M:0.0082} dukkhaṃ saritvāna, maccusandhi sayādikaṃ;
::

::gathalast
Tibhavesu virajjeyyā, ditta geheva sāmiko.
::

::hangnum
109\.
::

::gatha1
Santo puññāni karonto, sandhidukkha manussaraṃ;
::

::gathalast
Nibbinda yutta cittena, vajjeyya bhavasāta to.
::

::hangnum
110\.
::

::gatha1
Puñña {pb:M:0.0083} nibbatta ṭhānepi, jegucche sandhisambhavo;
::

::gathalast
Bhava sāta vasā tasmā, dhīro taṃ lagganaṃ caje.
::

### 3. Asubhabhāvanā niddesa

::hangnum
1\.
::

::gatha1
Sirimaṃ {pb:M:0.0084} gaṇikaṃ disvā, dametuṃ rattacetasaṃ;
::

::gathalast
Dassetvā matasārīraṃ, tassā jino idaṃ bravi.
::

::hangnum
2\.
::

::gatha1
Caraṃvā {pb:M:0.0089} yadivā tiṭṭhaṃ, nisinno udavā sayaṃ;
::

::gathalast
Samañcheti pasāreti, esā kāyassa iñjanā.
::

::hangnum
3\.
::

::gatha1
Aṭṭhi nhārūhi saṃyutto, taca maṃsāva lepano;
::

::gathalast
Chaviyā kāyo paṭicchanno, yathābhūtaṃ nadissati.
::

::hangnum
4\.
::

::gatha1
Antapūro {pb:M:0.0090} darapūro, yakana peḷassa vatthino;
::

::gathalast
Hadayassa papphāsassa, vakkassa pihakassaca.
::

::hangnum
5\.
::

::gatha1
Siṅghānikāya kheḷassa, sedassaca medassaca;
::

::gathalast
Lohitassa lasikāya, pittassaca vasāyaca.
::

::hangnum
6\.
::

::gatha1
Athassa {pb:M:0.0091} navahi sotehi, asuci savati sabbadā;
::

::gathalast
Akkhimhā akkhigūthako, kaṇṇamhā kaṇṇagūthako.
::

::hangnum
7\.
::

::gatha1
Siṅghānikāca nāsato, mukhato vamati ekadā;
::

::gathalast
Pittaṃ semhañca vamati, kāyamhā sedajallikā.
::

::hangnum
8\.
::

::gatha1
Athassa {pb:M:0.0092} susiraṃ sīsaṃ,
::

::gatha2
Matthaluṅgassa pūritaṃ;
::

::gatha3
Subhato naṃ maññati bālo,
::

::gathalast
Avijjāya purakkhato.
::

::hangnum
9\.
::

::gatha1
Yadāca so mato seti,
::

::gatha2
Uddhumāto vinīlako;
::

::gatha3
Apaviddho susānasmiṃ,
::

::gathalast
Anapekkhā honti ñātayo.
::

::hangnum
10\.
::

::gatha1
Khādanti {pb:M:0.0093} naṃ suvānāca, siṅgālakāca kimiyo;
::

::gathalast
Kākā gijjhāca khādanti, yecaññe santi pāṇakā.
::

::hangnum
11\.
::

::gatha1
Sutvāna {pb:M:0.0094} buddhavacanaṃ, bhikkhu paññāṇavā idha;
::

::gathalast
Sokho naṃ parijānāti, yathābhūtañhi passati.
::

::hangnum
12\.
::

::gatha1
Yathāidaṃ tathāetaṃ, yathāetaṃ tathāidaṃ;
::

::gathalast
Ajjhattañca bahiddhāca, kāye chandaṃ virājaye.
::

::hangnum
13\.
::

::gatha1
Chanda {pb:M:0.0095} rāga viratto so, bhikkhu paññāṇavā idha;
::

::gathalast
Ajjhagā amataṃ santiṃ, nibbānaṃ pada maccutaṃ.
::

::hangnum
14\.
::

::gatha1
Dvipādako yaṃ asuci, duggandho parihārati;
::

::gathalast
Nānākuṇapa paripūro, vissavanto tatotato.
::

::hangnum
15\.
::

::gatha1
Etādisena {pb:M:0.0096} kāyena, yo maññe unnametave;
::

::gatha2
Paraṃvā avajāneyya, kimaññatra adassanāti;
::

::gathalast
Kāya vicchandanīyasuttaṃ, vijayasuttantipi vattabbaṃ.
::

::hangnum
16\.
::

::gatha1
Ra-akkharo {pb:M:0.0097} siyāggimhi, rova aggiva āgato;
::

::gathalast
Tasmā rāgoti vattabbo, taṇhāva niccatāpikā.
::

::hangnum
17\.
::

::gatha1
Abhiṇhameva rāgaggi, dayhate subhasaññinaṃ;
::

::gathalast
Kimikhajjavaṇo sāva, dukkhī rāgī sa sabbadā.
::

::hangnum
18\.
::

::gatha1
Dukkhī {pb:M:0.0098} piya maladdhāna, laddhāpya paripuṇṇato;
::

::gathalast
Natthi rāgaggikhandhassa, piyindhena hi puṇṇatā.
::

::hangnum
19\.
::

::gatha1
Natthi {pb:M:0.0099} rāgasamo aggi,
::

::gatha2
Iti vuttaṃ mahesinā;
::

::gatha3
Tena rāgagginā daḍḍho,
::

::gathalast
Sabbo loko tidukkhito.
::

::hangnum
20\.
::

::gatha1
Ekassa pivitaṃ khīraṃ, catū dadhi jalā bahu;
::

::gathalast
Rāgahetu bhave sandhi, ṭṭhānaṃ anamataggikaṃ.
::

::hangnum
21\.
::

::gatha1
Catūdami {pb:M:0.0100} jalā bhiyyo, sīsacchedana lohitaṃ;
::

::gathalast
Rāgahetu bhave macca, bhayaṃ anamataggikaṃ.
::

::hangnum
22\.
::

::gatha1
Ekassa rudato assu, catū dadhi jalā bahu;
::

::gathalast
Dukkhaṃ anamataggaṃva, taṃhetu paridevanaṃ.
::

::hangnum
23\.
::

::gatha1
Tattāyo {pb:M:0.0101} guḷa gilita, vadhaggi dayhanā dikaṃ;
::

::gathalast
Asaṅkhyeyyaṃ mahādukkhaṃ, taṃhetu niraye labhi.
::

::hangnum
24\.
::

::gatha1
Eka dvitti catu pañca, buddhuppādepya mocitaṃ;
::

::gathalast
Khuppipāsita nijjhāmaṃ, labhi taṃhetu pettikaṃ.
::

::hangnum
25\.
::

::gatha1
Tiracchāne {pb:M:0.0102} asūreca, dukkhaṃ nānāvidhaṃ labhi;
::

::gathalast
Namataggika saṃsāre, sabbantaṃ rāgahetukaṃ.
::

::hangnum
26\.
::

::gatha1
Ekassekena kappena, puggalassaṭṭhi sañcayo;
::

::gathalast
Sace saṃhārito assa, vepulla pabbatādhiko.
::

::hangnum
27\.
::

::gatha1
Eka kappe idaṃ dukkhaṃ, nādikappesu kākathā;
::

::gathalast
Rāgo nanu mahāverī, bālo jano ta micchati.
::

::hangnum
28\.
::

::gatha1
Rāgasuddhi {pb:M:0.0103} asokoca, niddukkho ñāyapattica;
::

::gathalast
Nibbānaṃ pañca paccakkhā, asubhāya phalā matā.
::

::hangnum
29\.
::

::gatha1
Asubhaggahaṇaṃ {pb:M:0.0104} jhāyī, mitā sindriya saṃvaro;
::

::gathalast
Somitya mukkaṭṭhāvācā, chaḷime rāga suddhiyā.
::

::hangnum
30\.
::

::gatha1
Niccuggarāga rogīnaṃ, asubhā vātulosadhā;
::

::gathalast
Rāgayakkhābhi gayhānaṃ, asubhā manta muttaraṃ.
::

::hangnum
31\.
::

::gatha1
Sajīvakāca {pb:M:0.0105} nijjīvā, asubhā duvidhā matā;
::

::gathalast
Sajīvā kesalomādi, dasevime ajīvakā.
::

::hangnum
32\.
::

::gatha1
Uddhumātaka {pb:M:0.0106} vīnīlaṃ, vipubbakaṃ vichiddakaṃ;
::

::gathalast
Vikkhāyitaka vikkhittaṃ, hativikkhitta lohitaṃ.
::

::hangnum
33\.
::

::gatha1
Puḷuva ṭṭhika miccesu, laddhā aññataraṃ sato;
::

::gathalast
Ratana vānapasseyya, yathā cetasi pākaṭaṃ.
::

::hangnum
34\.
::

::gatha1
Mataṃ {pb:M:0.0107} khajjaṃ sa maṃsañca, nilohitaṃ nimaṃsakaṃ;
::

::gathalast
Vikkhittaṃ seta puñjaṭṭhiṃ, navadhā putimikkhaye.
::

::hangnum
35\.
::

::gatha1
Maccuto {pb:M:0.0108} parimuccāmi, paṭivatti yimā yiti;
::

::gathalast
Payojana samāvajja, moditabbaṃ jigucchake.
::

::hangnum
36\.
::

::gatha1
Sajīvake jigucchatthaṃ, nijjīvā subha mīritaṃ;
::

::gathalast
Tathūpamo ayaṃkāyo, evameva bhavissati.
::

::hangnum
37\.
::

::gatha1
Evaṃdhammo {pb:M:0.0109} ayaṃkāyo, evaṃbhāvī natikkamo;
::

::gathalast
Iccupa saṃhare disvā, ekadviha matādikaṃ.
::

::hangnum
38\.
::

::gatha1
Yathā {pb:M:0.0110} idaṃ tathāetaṃ, yathāetaṃ tathā idaṃ;
::

::gathalast
Jegucchaṃ paṭikūlyañca, kāye iccupa saṃhare.
::

::hangnum
39\.
::

::gatha1
Uddhumāta vinīlādi,
::

::gatha2
Paṭikūlyo jigucchito;
::

::gatha3
Tathevāyampi me kāyo,
::

::gathalast
Viseso nāyu-sāyuva.
::

::hangnum
40\.
::

::gatha1
Uddhumāta {pb:M:0.0111} vinīlādo, sobhaṇaṃ natthi kiñcipi;
::

::gathalast
Imasmiṃpi me kāye, gavesantopi sabbaso.
::

::hangnum
41\.
::

::gatha1
Paṭikūlavasā dhātu, vasāca dvippakārato;
::

::gathalast
Paccavekkheyyimaṃ kāyaṃ, icchaṃ virāga mattani.
::

::hangnum
42\.
::

::gatha1
Vaṇṇa {pb:M:0.0112} saṇṭhāna gandhehi, āsayo kāsatopica;
::

::gathalast
Jeguccha paṭikūlyāca, kesā na tuṭṭhamānitā.
::

::hangnum
43\.
::

::gatha1
Iti kesesu ikkheyya,
::

::gatha2
Lomā dīsupyayaṃ nayo;
::

::gatha3
Dvattiṃsevañhi koṭṭhāse,
::

::gathalast
Paccavekkhe visuṃvisuṃ.
::

::hangnum
44\.
::

::gatha1
Kāyato {pb:M:0.0113} bahinikkhantaṃ, paṭikūlyaṃ jigucchitaṃ;
::

::gathalast
Anikkhantampi jegucchaṃ, paṭikūlyaṃva tassamaṃ.
::

::hangnum
45\.
::

::gatha1
Saṅkhatampi yathā vaccaṃ, manuññataṃ na pāpuṇe;
::

::gathalast
Upakkama sahassehi, evaṃ kesādikampica.
::

::hangnum
46\.
::

::gatha1
Sabhāva {pb:M:0.0114} paṭikūlyaṃva, ekampi vacca puñjakaṃ;
::

::gathalast
Nanu jegucchitā bhiyyo, dvattiṃsa vaccapuñjakā.
::

::hangnum
47\.
::

::gatha1
Paccekampi {pb:M:0.0115} paṭikūlyaṃ, kesādikaṃ sabhāvato;
::

::gathalast
Kesādidvattiṃsa puñjo, bhiyyo jegucchito nanu.
::

::hangnum
48\.
::

::gatha1
Puñjitesveva kantesu, kantohoti sa puñjako;
::

::gathalast
Puñjitesu akantesa, akantova sa puñjako.
::

::hangnum
49\.
::

::gatha1
Paccekaṃ {pb:M:0.0116} vinibhuttesa, kesa loma nakhādisu;
::

::gathalast
Natthi taññā kumārīvā, mukhahatthādikānivā.
::

::hangnum
50\.
::

::gatha1
Sampiṇḍi tesu tesveva,
::

::gatha2
Kuto tā tāni āgatā;
::

::gatha3
Paññatti matta mevesā,
::

::gathalast
Jigucchaññā na kācipi.
::

::hangnum
51\.
::

::gatha1
Santaṃ {pb:M:0.0117} cinteyya nāsantaṃ, santa cintayato sukhaṃ;
::

::gathalast
Asantaṃ parikappento, nānādukkhehi tappati.
::

::hangnum
52\.
::

::gatha1
Nāvajja santajegucchaṃ, saññaṃ asati kātuna;
::

::gathalast
Subhā itthīti gāraggi, uppajji subhasaññino.
::

::hangnum
53\.
::

::gatha1
Asantaṃva {pb:M:0.0118} abhūtaṃva, passe rāgaggijotiyā;
::

::gathalast
Tāya santañca bhūtañca, na passati kadācipi.
::

::hangnum
54\.
::

::gatha1
Ekassa {pb:M:0.0119} pivitaṃ khīraṃ, sīsacchedana lohitaṃ;
::

::gathalast
Rudato assu taṃhetu, catūdadhi jalā bahu.
::

::hangnum
55\.
::

::gatha1
Āyatimpi atīteva, saṃsarantassa hessati;
::

::gathalast
Rāgaṃ hantu manīhoce, khīraṃ assuca lohitaṃ.
::

::hangnum
56\.
::

::gatha1
Subhasaññāya {pb:M:0.0120} so vaḍḍho,
::

::gatha2
Tadabhāve sa nassati;
::

::gatha3
Thiraṃ hantuṃ na taṃsaññaṃ,
::

::gathalast
Sakkā sithila vīriyo.
::

::hangnum
57\.
::

::gatha1
Ussoḷhi {pb:M:0.0121} vīriyo hutvā, brūheyyāsubha bhāvanaṃ;
::

::gathalast
Subhasaññāppa hānāya, pariccajjāpi jīvitaṃ.
::

::hangnum
58\.
::

::gatha1
Aññakicca mupekkhāya, brūheyyāsubha bhāvanaṃ;
::

::gathalast
Mandi hutveha rāgaggi, nibbāyissati āyatiṃ.
::

::hangnum
59\.
::

::gatha1
Kiccaṃ me idameveti, brūheyyāsubha bhāvanaṃ;
::

::gathalast
Dāni mandaggi hutvāna, pāmojjaṃ ve labhissati.
::

::hangnum
60\.
::

::gatha1
Kāye {pb:M:0.0122} daṭṭhabba jegucchaṃ, apassanto pamādavā;
::

::gathalast
Aladdhā kiñci pāmojjaṃ, pabbajjampi na modati.
::

::hangnum
61\.
::

::gatha1
Pure marāmi kāye smiṃ, passā mi passitabbakaṃ;
::

::gathalast
Iccā raddho vītiṃladdhā, pabbajjaṃ atimodati.
::

::hangnum
62\.
::

::gatha1
Kāye {pb:M:0.0123} daṭṭhabba jegucchaṃ, apassanto pamāda vā;
::

::gathalast
Moghaṃva dullabhātīto, mahājānīyataṃ gato.
::

::hangnum
63\.
::

::gatha1
Santaṃ bhūtañca jegucchaṃ, rāgagginā apassiyaṃ;
::

::gathalast
Paññāpadīpajotena, samikkheyya abhiṇhaso.
::

::hangnum
64\.
::

::gatha1
Santaṃ {pb:M:0.0124} bhūtañca kāye smiṃ, daṭṭhukāmo sadāsato;
::

::gathalast
Paññāpadīpakeneva, dakkhe na rāgīsīkhinā.
::

::hangnum
65\.
::

::gatha1
Jegucchitena kāyena, nikkhantena jigucchato;
::

::gathalast
Ajja svevā vinaṭṭhena, nāla munnamituṃ sato.
::

::hangnum
66\.
::

::gatha1
Kīdisaṃ {pb:M:0.0125} maṃ tuvaṃ maññi, ahaṃ sabba jegucchako;
::

::gathalast
Jegucchatoca nikkhanto, icceva vattu marahati.
::

::hangnum
67\.
::

::gatha1
Kāye jegucchasaññaṃva, kare sabbiriyā pathe;
::

::gathalast
Tasmiṃ tuṭṭhabbakaṃ natthi, piyāyitaṃ mamāyitaṃ.
::

::hangnum
68\.
::

::gatha1
Subhāya {pb:M:0.0126} nava mattānaṃ, asubhā paripācaye;
::

::gathalast
Santo pakkassa saṃsāro, nanto navassa rāgino.
::

::hangnum
69\.
::

::gatha1
Kāye asubha saññāya, paripakka sabhāvino;
::

::gathalast
Ālambesu acāpallā, thirā sambuddha sāsane.
::

::hangnum
70\.
::

::gatha1
Anto {pb:M:0.0127} gocarikā pakkā, bahi gocarikā navā;
::

::gathalast
Pakkā nāsāya uccā te, nīcāyeva navā sino.
::

::hangnum
71\.
::

::gatha1
Navānavā {pb:M:0.0128} subhābhogī, nīcānīcā bhigāmino;
::

::gathalast
Pakkā pakkāva dhījhāyī, santāsantā virāgino.
::

::hangnum
72\.
::

::gatha1
Sakkā sakkā na dassetuṃ, subhaṃsubhaṃ sataṃsataṃ;
::

::gathalast
Dhīrādhīrāga mujjhanti, kāye kāye kriyekriye.
::

::hangnum
73\.
::

::gatha1
Sakkā {pb:M:0.0129} sakkāpi taṃ kātuṃ, subhaṃsubhaṃ na dhīmayaṃ;
::

::gathalast
Santosantojigucchaññū, na vānavā subhesako.
::

::hangnum
74\.
::

::gatha1
Dukāyaṃ {pb:M:0.0130} suti cintetvā, mamāyantā mahātapā;
::

::gathalast
Tapaṃ nibbāyituṃ icchaṃ, dukāyaṃ duti cintaye.
::

::hangnum
75\.
::

::gatha1
Yvāsubhaṃ subhato maññi, konubālotaduttari;
::

::gathalast
Andho ummattakovā so, nattānaṃ maññate tathā.
::

::hangnum
76\.
::

::gatha1
Saritabbaka {pb:M:0.0131} mevetaṃ, kāye jeguccha puñjataṃ;
::

::gathalast
Mandarāgo manosītaṃ, labheyya tamanussanaṃ.
::

::hangnum
77\.
::

::gatha1
Gihibhāve apāyeca, rāgayakkhandha ninnitā;
::

::gathalast
Maṃpi nessati soyakkho, sādemice tadāgataṃ.
::

::hangnum
78\.
::

::gatha1
Abhiṇha {pb:M:0.0132} gāhinaṃ rāga, yakkhaṃ ananta dukkha daṃ;
::

::gathalast
Asubhā tula mantena, vārehi taṃ sa bhāyati.
::

::hangnum
79\.
::

::gatha1
Rāgayakkho bahumāyo, saddhāmettā divesavā;
::

::gathalast
Rāgampi kusalaṃ maññi, jano teneva vañcito.
::

::hangnum
80\.
::

::gatha1
Āturaṃ {pb:M:0.0133} asuciṃ putiṃ, passa nande samussayaṃ;
::

::gathalast
Uggharantaṃ paggharantaṃ, bālānaṃ abhipatthitaṃ.
::

::hangnum
81\.
::

::gatha1
Subhato naṃ maññati bālo, avijjāya purakkhato;
::

::gathalast
Iccāha bhagavā nindi, bāloti subhasaññinaṃ.
::

::hangnum
82\.
::

::gatha1
Nhāruṭṭhi {pb:M:0.0134} taca maṃsāni, saraṃ sataṃ na nindito;
::

::gathalast
Buddhanindāya mocetuṃ, tānārabbha anussare.
::

::hangnum
83\.
::

::gatha1
Maññitvā attano bālyaṃ, asubhe subhadassino;
::

::gathalast
Vāyāmeyya abālāya, kāyaṃ asubhato saraṃ.
::

::hangnum
84\.
::

::gatha1
Attānaṃ {pb:M:0.0135} garahitvāna, bālaṃ viparidassinaṃ;
::

::gathalast
Subhasaññaṃ pahinneyya, kareyyāsubha saññitaṃ.
::

::hangnum
85\.
::

::gatha1
Visa bhesajjarukkhaṭṭho, ahi ḍaṃseyyasosato;
::

::gathalast
Yathā tasseva paṇṇādiṃ, khādetvā visa mujjahe.
::

::hangnum
86\.
::

::gatha1
Evaṃ rāgo samuppajje, kāye gandhādi vāsite;
::

::gathalast
Anto tasseva jegucchaṃ, cintetvā rāga mujjahe.
::

::hangnum
87\.
::

::gatha1
Jigucchitena {pb:M:0.0136} kāyena, apassanto jigucchataṃ;
::

::gathalast
Unnameti avaññāti, avijjāya purakkhato.
::

::hangnum
88\.
::

::gatha1
Āyatiṃ {pb:M:0.0137} maggalābhāya, bījaṃ kareyya bhāvanaṃ;
::

::gathalast
Bījā bhāve kuto maggo, maggabījā hi bhāvanā.
::

::hangnum
89\.
::

::gatha1
Maggabījo apāyepi, nimmuggo samaye gate;
::

::gathalast
Ummujjitvāva buddhānaṃ, maggaṃ labheyya santike.
::

::hangnum
90\.
::

::gatha1
Ajījassa {pb:M:0.0138} tu saṃsāro, dīghoyeva anantiko;
::

::gathalast
Tasmāhi bhāvanābījaṃ, kareyya mocanatthiko.
::

::hangnum
91\.
::

::gatha1
Abhiṇha pīḷitaṃ rāgaṃ, asubhāya nivāraye;
::

::gathalast
Mandīhutvā pahīyeyya, rāgo asubha bhīruko.
::

::hangnum
92\.
::

::gatha1
Mājegucchaṃ {pb:M:0.0139} mamāyetha, sāva jegucchamāmako;
::

::gathalast
Ananta dukkha māpādi, jegucchita mamāyanā.
::

::hangnum
93\.
::

::gatha1
Maṃsalaggo tacacchanno,
::

::gatha2
Nhārubandho ṭṭhipuñjako;
::

::gatha3
Moheti chaviyā lokaṃ,
::

::gathalast
Mahādukkho sa mohito.
::

::hangnum
94\.
::

::gatha1
Nhāruṭṭhi {pb:M:0.0140} taca maṃsehi, rāgavaḍḍhaki saṅkhate;
::

::gathalast
Gehe rogā putī pāpā, vasanti kucchitā sadā.
::

::hangnum
95\.
::

::gatha1
Luṅgantā vīsa bhūdhātū, pittādī dvādasambuva;
::

::gathalast
Tāpaṃ jiraṃ dahaṃ pakkaṃ, caturaggi chavāyukā.
::

::hangnum
96\.
::

::gatha1
Adhoddhaṃ kucchi koṭṭhāsā,
::

::gatha2
Aṅgacārīca pāṇakā;
::

::gatha3
Dhātuyoyeva kāyesmiṃ,
::

::gathalast
Dvitālīsa anaññakā.
::

::hangnum
97\.
::

::gatha1
Yathā {pb:M:0.0142} bahi tathā ajjhattaṃ, dhātū bhvāpā nalānilā;
::

::gathalast
Name nāhaṃ naattāti, saṃmaseyya punappunanti.
::

#### 4. Mettābhāvanāniddesa

::hangnum
1\.
::

::gatha1
Mettā {pb:M:0.0145} bhāvana micchampi, suṇa buddhavaco yidaṃ;
::

::gathalast
Dosa niggahaṇatthāya, doso mettāyaverihi.
::

::hangnum
2\.
::

::gatha1
Akkocchimaṃ avadhimaṃ, ajinimaṃ ahāsime;
::

::gathalast
Yeca taṃ upanayhanti, veraṃ tesaṃ nasammati.
::

::hangnum
3\.
::

::gatha1
Akkocchimaṃ {pb:M:0.0146} avadhimaṃ, ajinimaṃ ahāsime;
::

::gathalast
Yecataṃ nupanayhanti, veraṃ tesaṃ upasammati.
::

::hangnum
4\.
::

::gatha1
Nahiverena verāni, sammantidha kudācana;
::

::gathalast
Averenaca sammanti, esadhammo sanantano.
::

::hangnum
5\.
::

::gatha1
Pareca {pb:M:0.0147} navijānanti, maya mettha yamāmase;
::

::gathalast
Yeca tattha vijānanti, tato sammanti medhagā.
::

::hangnum
6\.
::

::gatha1
Kuddho atthaṃ najānāti, kuddho dhammaṃ napassati;
::

::gathalast
Sadā andhatamaṃ hoti, yaṃkodho sahatenaraṃ.
::

::hangnum
7\.
::

::gatha1
Ubhinna {pb:M:0.0148} matthaṃ carati, attanoca parassaca;
::

::gathalast
Paraṃ saṃkuppitaṃ ñatvā, yo sato upasammati.
::

::hangnum
8\.
::

::gatha1
Tasseva tena pāpiyyo, yo kuddhaṃ paṭikujjhati;
::

::gathalast
Kuddhaṃ apaṭikujjhanto, saṅgāmaṃ jeti dujjayaṃ.
::

::hangnum
9\.
::

::gatha1
Khantī {pb:M:0.0149} paramaṃ tapo titikkhā,
::

::gatha2
Nibbānaṃ paramaṃ vadanti buddhā;
::

::gatha3
Nahi pabbajito parūpaghātī,
::

::gathalast
Nasamaṇo hoti paraṃ viheṭhayanto.
::

::hangnum
10\.
::

::gatha1
Akodhena jine kodhaṃ, asādhuṃ sādhunā jine;
::

::gathalast
Jine kadariyaṃ dānena, saccenā likavādinaṃ.
::

::hangnum
11\.
::

::gatha1
Yo {pb:M:0.0150} ve uppatitaṃ kodhaṃ, rathaṃ bhantaṃva vāraye;
::

::gathalast
Ta mahaṃ sārathī brūmi, rasmiggāho itarojano.
::

::hangnum
12\.
::

::gatha1
Purisassa {pb:M:0.0151} hi jātassa, kudhārī jāyate mukhe;
::

::gathalast
Yāya chindati attānaṃ, bālo dubbhāsitaṃbhaṇaṃ.
::

::hangnum
13\.
::

::gatha1
Selo yathā ekagghano, vātena nasamīrati;
::

::gathalast
Evaṃ nindā pasaṃsāsu, nasamiñjanti paṇḍitā.
::

::hangnum
14\.
::

::gatha1
Samānabhāgaṃ {pb:M:0.0152} krubbetha, gāme akkuṭṭha vanditaṃ;
::

::gathalast
Manopadosaṃ rakkheyya, santo anuṇṇato siyā.
::

::hangnum
15\.
::

::gatha1
Naparo paraṃ nikuppetha, nātimaññetha katthaci nakiñci;
::

::gathalast
Byārosanā paṭighasaññā, naññamaññassa dukkha miccheyya.
::

::hangnum
16\.
::

::gatha1
Mātā {pb:M:0.0153} yathā niyaṃ putta,
::

::gatha2
Māyusā ekaputta manurakkhe;
::

::gatha3
Evampi sabba bhūtesu,
::

::gathalast
Mānasaṃ bhāvaye aparimāṇaṃ.
::

::hangnum
17\.
::

::gatha1
Sutvāna dusito bahuṃ vācaṃ,
::

::gatha2
Samaṇānaṃvā puthujanānaṃ;
::

::gatha3
Pharusena hi na paṭivajjā,
::

::gathalast
Na hi santo paṭiseniṃ karonti.
::

::hangnum
18\.
::

::gatha1
Saccaṃ {pb:M:0.0154} bhaṇe nakujjheyya, dajjā appampi yācito;
::

::gathalast
Etehi tīhi ṭhānehi, gacche devāna santike.
::

::hangnum
19\.
::

::gatha1
Na paresaṃ vilomāni, na paresaṃ katākataṃ;
::

::gathalast
Attanova avekkheyya, katāni akatānica.
::

::hangnum
20\.
::

::gatha1
Su {pb:M:0.0155} dasaṃ vajjamaññesaṃ, attano pana duddasaṃ;
::

::gatha2
Paresañhi so vajjāni, ophunāti yathā bhusaṃ;
::

::gathalast
Attano pana chādeti, kaliṃva kitavā saṭṭho.
::

::hangnum
21\.
::

::gatha1
Nidhīnaṃva {pb:M:0.0156} pavattānaṃ, yaṃ passe vajjadassinaṃ;
::

::gathalast
Niggayhavādiṃ medhāviṃ, tādisaṃ paṇḍitaṃ bhaje.
::

::hangnum
22\.
::

::gatha1
Tādisaṃ bhajamānassa,
::

::gatha2
Seyyohoti napāpiyo;
::

::gatha3
Iti vuttaṃ munindena,
::

::gathalast
Tilokaggena satthunā.
::

::hangnum
23\.
::

::gatha1
Mettā {pb:M:0.0157} gandhena vāsento,
::

::gatha2
Dosaṃ dūrekare budho;
::

::gatha3
Dūrāsannesu sabbesu,
::

::gathalast
Attano verikesupi.
::

::hangnum
24\.
::

::gatha1
Hane dosū panāhāni, anattha kārakāni hi;
::

::gathalast
Tesva santesu sabbesu, mettāhoti sunimmalā.
::

::hangnum
25\.
::

::gatha1
Sataṃ {pb:M:0.0158} dujjana vākyehi, namano yāti vikriyaṃ;
::

::gathalast
Nahitāpayituṃ sakkā, gaṅgānadiṃ tiṇukkayā.
::

::hangnum
26\.
::

::gatha1
Nahi nindā pasaṃsāhi, sataṃ manovikāratā;
::

::gathalast
Na kadācipi kampeyya, vātehi selapabbato.
::

::hangnum
27\.
::

::gatha1
Nadiyaṃ {pb:M:0.0159} khuddakā nāvā, vicīhi unnatonatā;
::

::gathalast
Mahānāvā nakampanti, mahantīhi vicīhipi.
::

::hangnum
28\.
::

::gatha1
Loke pasaṃsa nindāhi, dujjanovunnatonato;
::

::gathalast
Santopañño nacalati, mahānindā thutīhipi.
::

::hangnum
29\.
::

::gatha1
Seloselo {pb:M:0.0160} nileheva,
::

::gatha2
Vaṇṇāvaṇṇā asassatā;
::

::gatha3
Lābhālābhā sukhādukkhā,
::

::gathalast
Yasāyasā nakampati.
::

::hangnum
30\.
::

::gatha1
Khamādhagga karetassa, dujjano kiṃ karissati;
::

::gathalast
Atiṇe patito aggi, sayameva pasambhati.
::

::hangnum
31\.
::

::gatha1
Sayameva {pb:M:0.0161} sakattānaṃ, maccubbhayena tacchatu;
::

::gathalast
Māññe tacchatu dosena, kimatthaṃ aññatacchanaṃ.
::

::hangnum
32\.
::

::gatha1
Māññe taccha tudosena, naseyyo aññatacchanaṃ;
::

::gathalast
Māñño taṃ ahibyaggheva, domanassena bhāyatu.
::

::hangnum
33\.
::

::gatha1
Nissāya {pb:M:0.0162} garukātabbaṃ, bahūnaṃ pāpamocanaṃ;
::

::gathalast
Acāpallena santena, garukātabbataṃ vaje.
::

::hangnum
34\.
::

::gatha1
Nissāya garukātabbaṃ, bahūnaṃ puññavaḍḍhanaṃ;
::

::gathalast
Garukātabbataṃ gacche, dhītiyā sīla guttiyā.
::

::hangnum
35\.
::

::gatha1
Santaṃ {pb:M:0.0163} hi sīlavaṃ dhītiṃ, hirottappena bhāyati;
::

::gathalast
Dujjanaṃ domanassena, ahibyaggheva bhāyati.
::

::hangnum
36\.
::

::gatha1
Napharusāya vācāya, aññe dameyya paṇḍito;
::

::gathalast
Attānaṃva dametvāna, aññe saṇhena ovade.
::

::hangnum
37\.
::

::gatha1
Citte {pb:M:0.0164} saṇhe asaṇhāpi, navācāpharusā bhave;
::

::gathalast
Tasmā ovā danādīsu, rakkheyya thaddhacittato.
::

::hangnum
38\.
::

::gatha1
Attāna movadatthāya, sikkheyya buddhabhāsitaṃ;
::

::gathalast
Parampi anukampāya, icchanto anusāsaye.
::

::hangnum
39\.
::

::gatha1
Aññaṃ naniggahe kiñci, sutena paṭipattiyā;
::

::gathalast
Attaniggahaṇaṃ seyyo, nunnameyya jinoraso.
::

::hangnum
40\.
::

::gatha1
Nāvīkareyya {pb:M:0.0165} dosaṃvā, lobhaṃ mānaṃ sakaṃmalaṃ;
::

::gathalast
Māññe maññantu taṃ disvā, cirappabba jito nuti.
::

::hangnum
41\.
::

::gatha1
Kakacena ttachedente, verikepinadosaye;
::

::gathalast
Iccovādaṃ munindassa, sampaṭiccha jinoraso.
::

::hangnum
42\.
::

::gatha1
Verī {pb:M:0.0166} accupanāhīpi, rūpeva dukkhakārako;
::

::gathalast
Na tva tabbisaye nāme, dukkhaṃ mākari cetasi.
::

::hangnum
43\.
::

::gatha1
Verī tibandha veropi, iheva dukkhakārako;
::

::gathalast
Bhavantaraṃ naanveti, sakammunā gato hiso.
::

::hangnum
44\.
::

::gatha1
Dosotu {pb:M:0.0167} iha pīḷetvā,
::

::gatha2
Dukkhāvaho bhavebhave;
::

::gatha3
Mahānattha karaṃ dosaṃ,
::

::gathalast
Kasmā vaḍḍheti cetasi.
::

::hangnum
45\.
::

::gatha1
Mettāsītambusekena, jinovāda manussaraṃ;
::

::gathalast
Mahā nattha karaṃ dosaṃ, nibbāyatu sa cetasi.
::

::hangnum
46\.
::

::gatha1
Chaddanto {pb:M:0.0168} luddakaṃ pāpaṃ, bhūridattohi tuṇḍikaṃ;
::

::gathalast
Dhammapālo khami tātaṃ, kapindo kandaro pataṃ.
::

::hangnum
47\.
::

::gatha1
Asaṅkhyeyya ttabhāvesu, paravajjaṃ titikkhato;
::

::gathalast
Nāthassa pāramiṃ khantiṃ, saraṃ dhīro titikkhatu.
::

::hangnum
48\.
::

::gatha1
Sāsane {pb:M:0.0169} ciravāsena, evaṃ niddosakā iti;
::

::gathalast
Tuvaṃ paṭicca maññantu, sāsane sappayojanaṃ.
::

::hangnum
49\.
::

::gatha1
Sāsane cira vāsāpi, mādisāva ime iti;
::

::gathalast
Tamāgamma namaññantu, sāsane nippayojanaṃ.
::

::hangnum
50\.
::

::gatha1
Dve usetīti doso so, saparaṃ dayhate dvayaṃ;
::

::gathalast
Pahātabbo sa sabbesu, parattha sattha micchatā.
::

::hangnum
51\.
::

::gatha1
Paradinnehi {pb:M:0.0170} noāyu, tiṭṭhate nāttano vasā;
::

::gathalast
Paravajjaṃ khametabbaṃ, nasādhu aññavirodhito.
::

::hangnum
52\.
::

::gatha1
Jeguccha {pb:M:0.0171} kkosa nindāni, bālo gaṇhāti akkhamo;
::

::gathalast
Khamantotu nagaṇhāti, jānaṃ jegucchitāniti.
::

::hangnum
53\.
::

::gatha1
Paradinnāni vaccāni, pābhatanti nakocipi;
::

::gathalast
Gaṇheyyevaṃ duruttāni, agaṇhanto khame sato.
::

::hangnum
54\.
::

::gatha1
Nadi {pb:M:0.0172} kallola viciyo, tīraṃ patvā samantidha;
::

::gathalast
Sabbe uppatitā dosā, khantipatvā samanti te.
::

::hangnum
55\.
::

::gatha1
Dosummattaka vācāya, nummatto kiṃkarissati;
::

::gathalast
Bhave yyummattako sova, tādisaṃ vacanaṃ bhaṇaṃ.
::

::hangnum
56\.
::

::gatha1
Kodhano akkhamo añña, duṭṭhasaññī bhayāluko;
::

::gathalast
Gāmamajjhe aḷakkova, tathā māhohi taṃ jaha.
::

::hangnum
57\.
::

::gatha1
Mettāluko {pb:M:0.0173} khamāsīlo,
::

::gatha2
Sabbaṭṭhānesunibbhayo;
::

::gatha3
Parattha sattha micchanto,
::

::gathalast
Khanti mettañca bhāvaye.
::

::hangnum
58\.
::

::gatha1
Parakkosāni nindāni, taṃva paccenti nāññagū;
::

::gathalast
Khittaṃpaṃsuva vātuddhaṃ, garukaṃ kiṃ khamāyate.
::

::hangnum
59\.
::

::gatha1
Akkosantoca {pb:M:0.0174} nindīca, pīḷito saka kammunā;
::

::gathalast
Idha peccaca nīceyyo, naṃnayaṃ gaṇhi akkhamo.
::

::hangnum
60\.
::

::gatha1
Akkoso {pb:M:0.0175} maṃ naāgacchi,
::

::gatha2
Tassevā natthakārako;
::

::gatha3
Iti ñatvāva sappañño,
::

::gathalast
Akkosaṃ na garuṃ kare.
::

::hangnum
61\.
::

::gatha1
Vikārāpatti micchanto, verī bahu mupakkami;
::

::gathalast
Māmittavasa manvehi, nibbikāro tuvaṃbhava.
::

::hangnum
62\.
::

::gatha1
Mettambunā saddosoca, paradosoca sammati;
::

::gathalast
Mettāsekena sabbesu, sabbatoggiṃ nipāraye.
::

::hangnum
63\.
::

::gatha1
Sadosa {pb:M:0.0176} paradosaggiṃ, sabbato disato ṭṭhitaṃ;
::

::gathalast
Mettā toyena vāreyya, siyā nibbuti sabbadhi.
::

::hangnum
64\.
::

::gatha1
Nagame attano aggiṃ, paraggiṃvāpi nāgame;
::

::gathalast
Mettambunāva nibbātu, saparaggi dvayaṃ bhusaṃ.
::

::hangnum
65\.
::

::gatha1
Guṇī {pb:M:0.0177} guṇī nandindāya, pasaṃsāya guṇī guṇī;
::

::gathalast
Nindaṃnindaṃ nakuppeyya, nasādiye thutiṃ thutiṃ.
::

::hangnum
66\.
::

::gatha1
Guṇaṃ nindāya nāsetuṃ, nasakkā koci kussako;
::

::gathalast
Vaḍḍhetuṃvā pasaṃsāya, garuṃkare na taṃdvayaṃ.
::

::hangnum
67\.
::

::gatha1
Dosabbhā {pb:M:0.0178} mala sañchanno, mettācando na rocati;
::

::gathalast
Taṃmuttassa tu etassa, atissaya pabhāvato.
::

::hangnum
68\.
::

::gatha1
Su sutta buddha supinā, dvepiyā gutti nākkamo;
::

::gathalast
Samādhi sumukhā muḷhā, brahmā tyekā dasa gguṇā.
::

::hangnum
69\.
::

::gatha1
Sītaṃ {pb:M:0.0179} karotu mettāya, cakkhuṃ lābhetu paññāya;
::

::gathalast
Mākāsinippabhe caññe, cando hohi gategate.
::

::hangnum
70\.
::

::gatha1
Dūrāsannesu {pb:M:0.0180} sabbesu, mettaṃ pesetu pābhataṃ;
::

::gathalast
Dhammaṃ desetu pattānaṃ, cando hohi gategate.
::

::hangnum
71\.
::

::gatha1
Sampattānaṃ malaṃ dhova, sītaṃkare sadādayo;
::

::gathalast
Uccanīce navisese, jalassamo gategate.
::

::hangnum
72\.
::

::gatha1
Asaassatesu {pb:M:0.0181} phuṭṭhesu, lokadhammesu aṭṭhasu;
::

::gathalast
Patiṭṭho nibbikāro tvaṃ, pathavīsadiso bhava.
::

::hangnum
73\.
::

::gatha1
Nākāsi kalahaṃ silā, sadā kenaci niccalā;
::

::gathalast
Mettāyanto khamāyanto, mahāsilaṃ guruṃkare.
::

::hangnum
74\.
::

::gatha1
Silāva {pb:M:0.0182} sīlavā hotu, duruttāni titikkhatu;
::

::gathalast
Paccutte dosasaṃvaḍḍho, anuttova pasambhati.
::

::hangnum
75\.
::

::gatha1
Sabbe ahaṃva icchanti, sattā sukhanti ñātuna;
::

::gathalast
Bhāveyya kamato mettaṃ, piya majjhatta verike.
::

::hangnum
76\.
::

::gatha1
Sabbe {pb:M:0.0183} tasanti daṇḍassa, sabbe bhāyanti maccuno;
::

::gathalast
Attānaṃ upamaṃ katvā, nahaneyya naghātaye.
::

::hangnum
77\.
::

::gatha1
Sukha kāmāni bhūtāni,
::

::gatha2
Yodaṇḍena vihiṃsati;
::

::gatha3
Attano sukha mesāno,
::

::gathalast
Pecca so nalabhesukhaṃ.
::

::hangnum
78\.
::

::gatha1
Averā {pb:M:0.0184} byāpajjā nīgho, sukhī cassaṃ ahaṃva me;
::

::gathalast
Hitakāmā tathā assu, majjhattā verinopica.
::

::hangnum
79\.
::

::gatha1
Mātaro {pb:M:0.0185} bhātaro ñātī, dāyako pāsakāpica;
::

::gathalast
Sukhīhontūti bhāveyya, caje tesuca lagganaṃ.
::

::hangnum
80\.
::

::gatha1
Doso mettāya dūrāri, taṇhā āsanna verikā;
::

::gathalast
Taṇhaṃ piyesu vāreyya, dosaṃ verīsu mettiko.
::

::hangnum
81\.
::

::gatha1
Ekuddese {pb:M:0.0186} kakammāca, sissā ācariyā sukhī;
::

::gathalast
Hontu sabrahmacārīca, teca ññoñña hitāvahā.
::

::hangnum
82\.
::

::gatha1
Rājānoca amaccāca, gāme issariyā sukhī;
::

::gathalast
Bhavantu devatāyoca, tehi surakkhito sukho.
::

::hangnum
83\.
::

::gatha1
Mayaṃ {pb:M:0.0187} yena suguttāva,
::

::gatha2
Sukhitā raṭṭhavāsino;
::

::gatha3
Sukhī kalla tthu sorājā,
::

::gathalast
Tejavanto cirāyuko.
::

::hangnum
84\.
::

::gatha1
Raṭṭha {pb:M:0.0188} piṇḍena jīvāma, raṭṭhavāsī sukhantuti;
::

::gathalast
Bhāveyyevaṃ amoghaṃva, raṭṭhapiṇḍaṃ subhuñjati.
::

::hangnum
85\.
::

::gatha1
Āpāyikā bahū santi, mātāpitādi pubbakā;
::

::gathalast
Tecaññeca sukhīnīghā, ssva byāpajjā averino.
::

::hangnum
86\.
::

::gatha1
Sattā {pb:M:0.0189} bhūtāca pāṇāca, puggalā attabhāvikā;
::

::gathalast
Thī pū riyā nariyāca, devānarā nipātikā.
::

::hangnum
87\.
::

::gatha1
Averā hontu byāpajjā, anīghāca sukhī ime;
::

::gathalast
Attānaṃ parihārantu, catudhā iti bhāvaye.
::

::hangnum
88\.
::

::gatha1
Puratthimāya {pb:M:0.0191} disāya, sabbesattā averino;
::

::gathalast
Abyāpajjā sukhīnīghā, hontūti tāva bhāvaye.
::

::hangnum
89\.
::

::gatha1
Puratthimāya disāya, sabbepāṇātiādinā;
::

::gathalast
Dvādasakkhattuṃ bhāveyya, sesāsupi ayaṃnayo.
::

::hangnum
90\.
::

::gatha1
Catuddisā {pb:M:0.0192} nudisā dho, uddhaṃ sattāca pāṇino;
::

::gathalast
Bhūtāca puggalā atta, bhāvī sabbe thi pūrisā.
::

::hangnum
91\.
::

::gatha1
Ariyā ariyā devā, narāca vinipātikā;
::

::gathalast
Averā byāpajjā nīghā, sukhattāca bhavantu te.
::

::hangnum
92\.
::

::gatha1
Catuddisā {pb:M:0.0193} nudisā dho, uddhanti dasakedisi;
::

::gathalast
Dvādase te paricchijja, bhāveyya puggale budho.
::

::hangnum
93\.
::

::gatha1
Mettā {pb:M:0.0194} vassena temetu, pajjuntoviya sabbadhi;
::

::gathalast
Mākiñci parivajjehi, evaṃ mettā subhāvitā.
::

::hangnum
94\.
::

::gatha1
Pañcā nodhi sattodhisā, siyuṃ dvādasapuggalā;
::

::gathalast
Ntu catūhesu bhāvetvā, aṭṭhatālīsakā siyuṃ.
::

::hangnum
95\.
::

::gatha1
Dasakedisi {pb:M:0.0195} tāmettā, catussata asītiyo;
::

::gathalast
Aṭṭhatālīsāhi pañca, satā ṭṭhavīsa sādhikā.
::

::hangnum
96\.
::

::gatha1
Dukkhite {pb:M:0.0196} karuṇaṃ brūhe, muditaṃ sukhite jane;
::

::gathalast
Mettāceva upekkhāca, ubho ubhosu bhāvitā.
::

::hangnum
97\.
::

::gatha1
Brahmavāsīti vattabbo, tesvaññatara vāsito;
::

::gathalast
Gandhabhūtesu so loke, brahmāviya virocati.
::

### Appamādāvaha pakiṇṇakaniddesa

::hangnum
1\.
::

::gatha1
Saṃvijjanti {pb:M:0.0200} dha lokasmiṃ,
::

::gatha2
Bahū jīvitakappanā;
::

::gatha3
Gahetvā patta muñcho yo,
::

::gathalast
Jīvikānaṃ sa lāmako.
::

::hangnum
2\.
::

::gatha1
Sukulāca tadupagā, kāmabhogā napekkhino;
::

::gathalast
Na bhayaṭṭā na iṇaṭṭā, neva ājīva kāraṇā.
::

::hangnum
3\.
::

::gatha1
Nālaṃva {pb:M:0.0201} gihinā brahma, cariyāya akhaṇḍitaṃ;
::

::gathalast
Gharāvāso tisambādho, pabbajjāva nirālayā.
::

::hangnum
4\.
::

::gatha1
Bhavapaṅkā {pb:M:0.0202} pamuccāma, tivittiṇṇā bhayānakā;
::

::gathalast
Paṭipatti yimāyāti, katvā tadupagā ime.
::

::hangnum
5\.
::

::gatha1
Uttiṭṭhe nappamajjeyya, dhammaṃ caritaṃ sucare;
::

::gathalast
Dhammacārī sukhaṃseti, asmiṃloke paramhica.
::

::hangnum
6\.
::

::gatha1
Svāgatā {pb:M:0.0203} vata tebhikkhū, pattā sambuddhaputta taṃ;
::

::gathalast
Gihi bandhana pucchijja, sukhitā sāsane ratā.
::

::hangnum
7\.
::

::gatha1
Katapuñña visesāva, ete suladdha dullabhā;
::

::gathalast
Chaṭṭetvāpi mahārajjaṃ, nedisaṃ laddha maññadā.
::

::hangnum
8\.
::

::gatha1
Svāgatā {pb:M:0.0204} sugatī hontu, māduggatī pamādino;
::

::gathalast
Dussīlā ce gamissanti, apāyaṃ tibhayānakaṃ.
::

::hangnum
9\.
::

::gatha1
Gihibhogā {pb:M:0.0205} parīhinno, sāmaññattañca dūbhato;
::

::gathalast
Paridhaṃsamāno pakireti, chavālātaṃva nassati.
::

::hangnum
10\.
::

::gatha1
Kuso yathā duggahito, hatthamevā nukantati;
::

::gathalast
Sāmaññaṃ dupparāmaṭṭhaṃ, nirayā yupa kaḍḍhati.
::

::hangnum
11\.
::

::gatha1
Yaṃkiñci {pb:M:0.0206} sithilaṃ kammaṃ, saṃkiliṭṭhañca yaṃkataṃ;
::

::gathalast
Saṅkassaraṃ brahmacariyaṃ, nataṃhoti mahapphalaṃ.
::

::hangnum
12\.
::

::gatha1
Kariyāce kariyā venaṃ, daḷhamenaṃ parakkame;
::

::gathalast
Sithilohi paribbajo, bhiyyo ākirate rajaṃ.
::

::hangnum
13\.
::

::gatha1
Iti {pb:M:0.0207} vuttaṃ munindena, nussaraṃ ani vattito;
::

::gathalast
Sadā alina cittena, careyya buddhasāvako.
::

::hangnum
14\.
::

::gatha1
Rāgaṃ asubhacintāya, dosaṃ mettāya vāraye;
::

::gathalast
Maraṇena dhajaṃmānaṃ, sambuddhe tikkha saddhiko.
::

::hangnum
15\.
::

::gatha1
Asubhā kāmavitakkaṃ, mettā byāpāda takkitaṃ;
::

::gathalast
Vihiṃsaṃ karuṇāyeva, nivāreyya sadāsato.
::

::hangnum
16\.
::

::gatha1
Buddhāṇatti {pb:M:0.0208} sadātīto, micchāvitakka pīḷito;
::

::gathalast
Pāpadhammehi saṃkiṇṇo, soniccāpāya gāmiko.
::

::hangnum
17\.
::

::gatha1
Dhovitvā pattimalāni, punātikkama saṃvuto;
::

::gathalast
Micchāvitakka sañchedī, dūro apāya gāmito.
::

::hangnum
18\.
::

::gatha1
Khīṇāsavatta {pb:M:0.0209} buddhattaṃ, niyyānika ntarā yikaṃ;
::

::gathalast
Sīhanādaṃ catuṭṭhāne, vesārajjo jino nadi.
::

::hangnum
19\.
::

::gatha1
Sīlaṃ {pb:M:0.0210} niyyānikaṃ nāma, āpatti antarāyikaṃ;
::

::gathalast
Antarāya manāpajja, niyyāneva patiṭṭhatu.
::

::hangnum
20\.
::

::gatha1
Niyyānikāca {pb:M:0.0211} asubhā, subhasaññā ntarāyikā;
::

::gathalast
Antarāya manāpajja, niyyāneva patiṭṭhatu.
::

::hangnum
21\.
::

::gatha1
Nānāpatti {pb:M:0.0212} pakiṇṇopi, pārājikā vasesako;
::

::gathalast
So mityatta paṇīdhīhi, lajjīyeva visodhako.
::

::hangnum
22\.
::

::gatha1
Alajjīkamma kiṇṇopi,
::

::gatha2
Saṃvejetvā sumittiko;
::

::gatha3
Lajjīyeva visodhento,
::

::gathalast
Matakova asodhako.
::

::hangnum
23\.
::

::gatha1
Yo {pb:M:0.0213} pubbeva pamajjitvā, pacchāso nappamajjati;
::

::gathalast
Somaṃ lokaṃ pabhāseti, abbhāmuttovacandimā.
::

::hangnum
24\.
::

::gatha1
Dhuraṃkatvā {pb:M:0.0214} dhipatayo, yo puññesu parakkame;
::

::gathalast
Tassa niyyānikaṃ kammaṃ, kiṃnāmakaṃ nasijjhate.
::

::hangnum
25\.
::

::gatha1
Paccate {pb:M:0.0215} munino bhattaṃ, thokaṃthokaṃ ghareghare;
::

::gathalast
Piṇḍikāyeva jīvantu, māpajjantu anesanaṃ.
::

::hangnum
26\.
::

::gatha1
Dhoveyyā pattimagāni, vuṭṭhāna desanambuhi;
::

::gathalast
Saṃvarissanti cittena, sīlaṃ dhotassa nimmalaṃ.
::

::hangnum
27\.
::

::gatha1
Buddhāṇātikkamāpatti{pb:M:0.0216}, niggahe rāgadosake;
::

::gathalast
Natthi sañcicca āpatti, lajīva so pavuccati.
::

::hangnum
28\.
::

::gatha1
Vāṇijja kasikādīhi, nāhāreṭṭhi dhasāsane;
::

::gathalast
Dhura dvayaṃva kiccaṃ taṃ, nāññakiccehi hāpaye.
::

::hangnum
29\.
::

::gatha1
Niggaṇheyya {pb:M:0.0217} sakaṃcittaṃ, kiṭṭhādiṃ viya duppasuṃ;
::

::gathalast
Satimā sampajānoca, care sabbiriyāpathe.
::

::hangnum
30\.
::

::gatha1
Yathā {pb:M:0.0218} thambhe nibandheyya, vacchaṃ damaṃ naro idha;
::

::gathalast
Bandheyyevaṃ sakaṃcittaṃ, satiyā rammaṇe daḷhaṃ.
::

::hangnum
31\.
::

::gatha1
Adhisīlādhicittānaṃ, adhipaññāya sikkhanaṃ;
::

::gathalast
Bhikkhu kiccattayaṃ etaṃ, karontova subhikkhuko.
::

::hangnum
32\.
::

::gatha1
Pañcāṭṭha {pb:M:0.0219} dasa sīlāni, nādhisīlaṃ taduttari;
::

::gathalast
Pātimokkhaṃ adhisīlaṃ, pabbatā dhika meruva.
::

::hangnum
33\.
::

::gatha1
Pātimokkhaṃ {pb:M:0.0220} visodhento, appeva jīvitaṃ jahe;
::

::gathalast
Paññattaṃ lokanāthena, nabhinde sīlasaṃvaraṃ.
::

::hangnum
34\.
::

::gatha1
Sīlenā tikkamaṃ thullaṃ, pariyuṭṭhaṃ samādhinā;
::

::gathalast
Paññāyā nusayaṃ saṇhaṃ, kilesaṃ bhikkhu bhindati.
::

::hangnum
35\.
::

::gatha1
Sāsanassādi {pb:M:0.0221} sīlaṃva, majjhe tassa samādhiva;
::

::gathalast
Paññāva pariyosānaṃ, kalyāṇāva imetayo.
::

::hangnum
36\.
::

::gatha1
Mahāpuññe {pb:M:0.0222} ṭhitaṃ sīlaṃ, samādhi appanā gataṃ;
::

::gathalast
Catumagga yutā paññā, etaṃ sikkhattayaṃ mataṃ.
::

::hangnum
37\.
::

::gatha1
Sīlanalakkhaṇaṃ sīlaṃ, dussīlya dhaṃsanaṃ rasaṃ;
::

::gathalast
Hirottappa padaṭṭhānaṃ, suci paccupaṭṭhānakaṃ.
::

::hangnum
38\.
::

::gatha1
Sasīlagutti {pb:M:0.0223} nāthoca, dunnigaho visārado;
::

::gathalast
Dhammaṭṭhītīti pañcete, guṇā venayike matā.
::

::hangnum
39\.
::

::gatha1
Ādi {pb:M:0.0224} kalrāṇa saṃvedī, sīlamattaṭṭha bhikkhavo;
::

::gathalast
Uddhaṃ kalyāṇa lābhāya, alino anivattiko.
::

::hangnum
40\.
::

::gatha1
Dhovitvā pattimalāni, vuṭṭhāna desana mbuhi;
::

::gathalast
Suddhasīle ṭhitoyeva, evaṃ cinteyya paññavā.
::

::hangnum
41\.
::

::gatha1
Sampuddhorasa {pb:M:0.0225} puttāva, buddhurojā nussāvanā;
::

::gathalast
Sambhūtā pitu dāyādā, puttānāma sabhāvato.
::

::hangnum
42\.
::

::gatha1
Khīraṃ pitvāva jīvanti, jātāpi idha puttakā;
::

::gathalast
Pariyatti jinakkhīraṃ, pitvāva jinaputtakā.
::

::hangnum
43\.
::

::gatha1
Dāyoca {pb:M:0.0226} nāma buddhassa, dhammāmisa vasādvidhā;
::

::gathalast
Maggañāṇā dayo dhammo, cattāro paccayāmisā.
::

::hangnum
44\.
::

::gatha1
Cira māmisa dāyādā, rājapūjādi gāhino;
::

::gathalast
Dāyā missaggahaṃ nicchi, saddhamma garuko jino.
::

::hangnum
45\.
::

::gatha1
Lakkha {pb:M:0.0227} kappa catussaṅkhya, kālaṃ vicita niccitaṃ;
::

::gathalast
Dhammadāyaṃ navindamhā, buddhaputtāpi yemayaṃ.
::

::hangnum
46\.
::

::gatha1
Buddhavārita dāyādā, saddhammadāya bāhirā;
::

::gathalast
Puttāpi satthudāsābhā, bhuttamattā hi dāsakā.
::

::hangnum
47\.
::

::gatha1
Bhaddanta {pb:M:0.0228} rāhulasseva, dāyaṃ nopi adā jino;
::

::gathalast
Nādiyimhā pamādāya, taṃ dāyaṃ kusalantakaṃ.
::

::hangnum
48\.
::

::gatha1
Dhammadāyādā mebhikkhave tumhebhavatha,
::

::gatha2
Māāmisa dāyādā;
::

::gatha3
Iti vuttaṃ munindena,
::

::gathalast
Sāvakesu dayāvatā.
::

::hangnum
49\.
::

::gatha1
Imāya {pb:M:0.0229} buddhavācāya, buddhasantaka taṃ sare;
::

::gathalast
Dvinnaṃ āmisaa dāyāda, bhāvassaca nivāraṇaṃ.
::

::hangnum
50\.
::

::gatha1
Rajje caṇḍālaputtāva, saddhammacakka vattino;
::

::gathalast
Puttā hontāpi dāyesmiṃ, nirāsā tiva ninditā.
::

::hangnum
51\.
::

::gatha1
Micchājīva {pb:M:0.0230} samāpannā, accāsā paccayāmise;
::

::gathalast
Mahājānīya sampattā, moghakatvā tidullabhaṃ.
::

::hangnum
52\.
::

::gatha1
Gihikāme {pb:M:0.0231} pahāyāgo, paravantosu laggito;
::

::gathalast
Gaṅgātiṇṇo taḷākamhi, nimuggovā tinindito.
::

::hangnum
53\.
::

::gatha1
Cīvare {pb:M:0.0232} piṇḍapāteca, paccaye sayanāsane;
::

::gathalast
Etesu taṇha mākāsi, mālokaṃ punarāgami.
::

::hangnum
54\.
::

::gatha1
Itivuttā nusārena, paccavekkhaṇa suddhiyā;
::

::gathalast
Āmisesu hane āsaṃ, puttamaṃsu pamaṃ saraṃ.
::

::hangnum
55\.
::

::gatha1
Seyyo {pb:M:0.0233} ayoguḷo bhutto,
::

::gatha2
Tatto aggisikhūpamo;
::

::gatha3
Yañce bhuñjeyya dussīlo,
::

::gathalast
Raṭṭhapiṇḍaṃ asaññato.
::

::hangnum
56\.
::

::gatha1
Itivuttaṃ {pb:M:0.0234} nucintento, vajje dussīla bhāvato;
::

::gathalast
Sīle ṭhitova bhuñjeyya, māditta guḷakaṃ gili.
::

::hangnum
57\.
::

::gatha1
Annāna matho pānānaṃ,
::

::gatha2
Khādanīyāna mathopi vatthānaṃ;
::

::gatha3
Laddhāna sannidhiṃ kariyā,
::

::gathalast
Naca parittase tāni alabhamāno.
::

::hangnum
58\.
::

::gatha1
Aññāhi {pb:M:0.0235} lābhupanisā, aññā nibbāna gāminī;
::

::gathalast
Sakkāraṃ nābhinandeyya, viveka manubrūhaye.
::

::hangnum
59\.
::

::gatha1
Akatvā {pb:M:0.0236} āmise āsaṃ,
::

::gatha2
Saddhammeyeva āsiko;
::

::gatha3
Appamatto samāraddho,
::

::gathalast
Dhammadāyaṃ labhissati.
::

::hangnum
60\.
::

::gatha1
Pariyattiṃ vinā seyyaṃ, nalabhanti budhāapi;
::

::gathalast
Seyyatthikova sikkheyya, neva pūjādi kāraṇā.
::

::hangnum
61\.
::

::gatha1
Bhavanissaraṇatthaṃva{pb:M:0.0237}, sikkhe nā laggadūpamo;
::

::gathalast
Tathūpamāya sikkhanto, apāyesu patissati.
::

::hangnum
62\.
::

::gatha1
Sikkhitena amānatthaṃ, nasādhu mānathaddhiko;
::

::gathalast
Mudubhāvāya sikkhitvā, damento muduko bhave.
::

::hangnum
63\.
::

::gatha1
Rāgaṃ {pb:M:0.0238} dosaṃ dhajaṃmānaṃ, sikkhantopi vivajjaye;
::

::gathalast
Daharāpi hi miyyanti, natthi vassaggato mataṃ.
::

::hangnum
64\.
::

::gatha1
Saddhaṃtikkheyya buddhena, rāgaṃ asubha cintayā;
::

::gathalast
Maraṇena dhajaṃmānaṃ, dosaṃ mettāya vāraye.
::

::hangnum
65\.
::

::gatha1
Etehi {pb:M:0.0239} caturakkhehi, ganthaṃ sikkheyya saṃ vuto;
::

::gathalast
Sikkhantassehi rakkhehi, nakoci saṃkilesiko.
::

::hangnum
66\.
::

::gatha1
Buddhavācampi {pb:M:0.0240} sajjhāya, etepi manasīkara;
::

::gathalast
Vutto dhammavihārīti, ediso sāsane varo.
::

::hangnum
67\.
::

::gatha1
Garūna mupadesena,
::

::gatha2
Caturakkho susīlavā;
::

::gatha3
Appassutopi pāsaṃso,
::

::gathalast
Bhiyyoyeva bahussuto.
::

::hangnum
68\.
::

::gatha1
Sātaṃ {pb:M:0.0241} sevakkhaṇevappaṃ, taṃhetvā nantādukkhanti;
::

::gathalast
Dhīro āsaṃ hane kāme, khuradhāramadhūpame.
::

::hangnum
69\.
::

::gatha1
Yodha kāme sukhaṃmaññi,
::

::gatha2
Na so dukkhā vimuccati;
::

::gatha3
Mātāhi byaggha manvento,
::

::gathalast
Vacho mutto kathaṃbhayā.
::

::hangnum
70\.
::

::gatha1
Tiracchā {pb:M:0.0242} peta laddhabbe, nāsaṃ kāmasukhe kare;
::

::gathalast
Bhāyitabba sukhaṃ tañhi, tasmiṃ laggā mahātapā.
::

::hangnum
71\.
::

::gatha1
Laddhā kāmasukhaṃ bālā, pamodanti napaṇḍitā;
::

::gathalast
Pasupakkhībhi laddhabbaṃ, anantadukkha kāraṇaṃ.
::

::hangnum
72\.
::

::gatha1
Laddhā {pb:M:0.0243} dhammaratiṃviññū, modanti na apaṇḍitā;
::

::gathalast
Anoma satta paribhogaṃ, bhaganissaraṇāvahaṃ.
::

::hangnum
73\.
::

::gatha1
Hīnakammaṃ {pb:M:0.0244} paṭicchannaṃ, kāmassādaṃ napatthaye;
::

::gathalast
Dhamme pītiñca pāmojjaṃ, pattheyya sādhusampato.
::

::hangnum
74\.
::

::gatha1
Pariggaṇhanti yekāme, hiṃ santite tadatthikā;
::

::gathalast
Pariccattaṃ na hiṃ santi, muttaṃ vaṇṇenti sādhavo.
::

::hangnum
75\.
::

::gatha1
Niccupakkamma {pb:M:0.0245} puṭṭhopi, kāyo verīvasā nugo;
::

::gathalast
Aciraṃyeva bhūsāyī, yuttova ta mupekkhituṃ.
::

::hangnum
76\.
::

::gatha1
Rakkhitopi aguttova, kāyo bhayamukhe ṭhito;
::

::gathalast
Tasmā kāya mupekkhitvā, caredhamma machambhito.
::

::hangnum
77\.
::

::gatha1
Puṭṭho {pb:M:0.0246} puṭṭhopi yaṃkāyo, bhuvi rogāsayīsayī;
::

::gathalast
Kataṃkataṃ mudhāto na, tadatthaṃ duccare care.
::

::hangnum
78\.
::

::gatha1
Pāpaṃ {pb:M:0.0247} karoti yobālo,
::

::gatha2
Puṭṭhuṃ kāyaṃ tidubbharaṃ;
::

::gatha3
Bhūmyaṃ kāyaṃ ṭhapetvāna,
::

::gathalast
Anātho so apāyiko.
::

::hangnum
79\.
::

::gatha1
Verīvasā nugaṃ kāyaṃ,
::

::gatha2
Bālo poseti duccaro;
::

::gatha3
Posento niraye pakko,
::

::gathalast
Kāyo bhūmyaṃ vikāragū.
::

::hangnum
80\.
::

::gatha1
Pāpaṃ {pb:M:0.0248} mākara kāyatthaṃ, kāyo verī vasānugo;
::

::gathalast
Bhūmyaṃ sessati vekārī, pāpiko nirayaṃ gato.
::

::hangnum
81\.
::

::gatha1
Amayhaṃ mayhasaññāya,
::

::gatha2
Kāyaṃ rogavasānugaṃ;
::

::gatha3
Posaṃ patto mahājāniṃ,
::

::gathalast
Nokāso dhamma mikkhituṃ.
::

::hangnum
82\.
::

::gatha1
Kāyāpekkhāya {pb:M:0.0249} nokāso,
::

::gatha2
Dhammaṃ daṭṭhuṃ rahogato;
::

::gatha3
Upekkhāyeva okāso,
::

::gathalast
Dukkhitā mha apekkhayā.
::

::hangnum
83\.
::

::gatha1
Citta {pb:M:0.0250} saṃsodhakā pakkā, kāyasaṃsodhakā navā;
::

::gathalast
Sodhe cittaṃva pakkatthaṃ, nakāyaṃ bhavabhīruko.
::

::hangnum
84\.
::

::gatha1
Cittasaṅkharaṇaṃ {pb:M:0.0251} sādhu, taṃ saṅkhataṃ pabhassaraṃ;
::

::gathalast
Nasādhu kāyasaṅkhāro, saṅkhatopyasubhova so.
::

::hangnum
85\.
::

::gatha1
Sabhāva malinaṃ kāyaṃ, nimmalāya kathaṃ kare;
::

::gathalast
Āgantumalinaṃ cittaṃ, sakkā kātuṃ sunimmalaṃ.
::

::hangnum
86\.
::

::gatha1
Ādhibyādhi {pb:M:0.0252} parotāya, ajjasvevā vināsinā;
::

::gathalast
Kohināma sarīrāya, dhammāpetaṃ samācare.
::

::hangnum
87\.
::

::gatha1
Sabhāvajegucchaṃ kāyaṃ, sobhetuṃnevasakkuṇe;
::

::gathalast
Cittaṃ vā laṅkataṃ sobhaṃ, sīlādi gandhavāsitaṃ.
::

::hangnum
88\.
::

::gatha1
Sace {pb:M:0.0253} bhāyatha dukkhassa, sace vo dukkha mappiyaṃ;
::

::gathalast
Mākattha pāpakaṃ kammaṃ, āvivā yadivā raho.
::

::hangnum
89\.
::

::gatha1
Kilesā gantumalaṃcittaṃ, pabhassara sabhāvikaṃ;
::

::gathalast
Tadāgantumalaṃ dhova, cittaṃ dhote pabhassaraṃ.
::

::hangnum
90\.
::

::gatha1
Kilesā {pb:M:0.0254} gantumalaṃcittaṃ, upakkamena sodhaye;
::

::gathalast
Suvisuddha manāyeva, uttariṃsu bhavaṇṇavā.
::

::hangnum
91\.
::

::gatha1
Kāye malamupekkhāya, citte malaṃva dhovatu;
::

::gathalast
Citte hi nimmalesanto, pūtikāyopi pūjito.
::

::hangnum
92\.
::

::gatha1
Kāyarogaṃ {pb:M:0.0255} titikkhāya, cittarogaṃ cikicchatu;
::

::gathalast
Sukhito kāyarogīpi, citte nirāmaye sati.
::

::hangnum
93\.
::

::gatha1
Kāyaroge bahū vejjā, buddhuttiva manogade;
::

::gathalast
Idhāpi kāyiko santo, anantāva manorujā.
::

::hangnum
94\.
::

::gatha1
Sīsadaḍḍha {pb:M:0.0256} mupekkhāya, nibbātu rāgapāvakaṃ;
::

::gathalast
Khippaṃ asubha saññāya, niccadaḍḍhaṃ bhavebhave.
::

::hangnum
95\.
::

::gatha1
Subhāya uṭṭhitaṃ rāgaṃ, asubhāya nivāraye;
::

::gathalast
Sorāgo sāditaṃ jantuṃ, catvāpāyaṃ nayissati.
::

::hangnum
96\.
::

::gatha1
Paṇḍitānaṃ {pb:M:0.0257} malaṃ māno, sottukkaṃsena pākaṭo;
::

::gathalast
Mākho attāna mukkaṃse, māvibhāve sakaṃmalaṃ.
::

::hangnum
97\.
::

::gatha1
Guṇaṃ paṭicca guṇīnaṃ, ahaṃmāno samuṭṭhahe;
::

::gathalast
Maraṇaṃ anucintāya, dhajaṃmānaṃ nipātaya.
::

::hangnum
98\.
::

::gatha1
Eko {pb:M:0.0258} kāyavivekesī, katvā kilesaniggahaṃ;
::

::gathalast
Vase cittavivekesī, ubho padhi vivekādā.
::

::hangnum
99\.
::

::gatha1
Adiṭṭhe asute ṭhāne, vaseyya mocanatthiko;
::

::gathalast
Assādaṃhi nivāretuṃ, diṭṭhe sute tidukkaraṃ.
::

::hangnum
100\.
::

::gatha1
Adiṭṭhe {pb:M:0.0259} asute raññe, vaseyyi ndriyagopako;
::

::gathalast
Vāretuṃ visayākiṇṇe, cakkhusotaṃ tidukkaraṃ.
::

::hangnum
101\.
::

::gatha1
Rāgaṃ asati uppannaṃ, santābhujena vāraye;
::

::gathalast
Bāhire rāga muppannaṃ, anto asubhacintayā.
::

::hangnum
102\.
::

::gatha1
Rāgaṃ {pb:M:0.0260} chindāti buddhāṇaṃ, saraṃ bhikkhu rahogato;
::

::gathalast
Passaṃ kāyedha jegucchaṃ, labheyyā siṭṭhamocanaṃ.
::

::hangnum
103\.
::

::gatha1
Kāyaṃ asubhatopassa, kallakāleva dassanaṃ;
::

::gathalast
Moghaṃ kālaṃ nakhīyeyya, bhaveyyuṃsvepiāturā.
::

::hangnum
104\.
::

::gatha1
Kāyaṃ {pb:M:0.0261} jegucchatopassa, bālyanto paccavekkhiya;
::

::gathalast
Ādo kiñci jigucchāya, jiguccheyyāyatiṃ bhusaṃ.
::

::hangnum
105\.
::

::gatha1
Kāyādinava mikkheyya, dāni kiñcipi dassanaṃ;
::

::gathalast
Āyatiṃ maggalābhāya, bhaveyya upanissa yo.
::

::hangnum
106\.
::

::gatha1
Itthīna {pb:M:0.0262} maṅgamaṅgāni, napasseyya nacintaye;
::

::gathalast
Tadāsā ubhato bhaṭṭhā, sugatyā sāsanāpica.
::

::hangnum
107\.
::

::gatha1
Itthirūpa sarākaḍḍhā, bhaṭṭhā bahūva sāsanā;
::

::gathalast
Ihāpi dukkhitā hutvā, te pecca atidukkhino.
::

::hangnum
108\.
::

::gatha1
Puṃmano {pb:M:0.0263} pariyādāya, itthirūpasarā ṭhitā;
::

::gathalast
Tassama mañña mekampi, navijjateva sabbadhi.
::

::hangnum
109\.
::

::gatha1
Sallape {pb:M:0.0264} asihatthena, pisācenāpi sallape;
::

::gatha2
Āsade āsivisepi, aggikkhandhepi āsade;
::

::gathalast
Natveva mātugāmena, ekekāya supesalo.
::

::hangnum
110\.
::

::gatha1
Kāmaṃ asubhacintāya, byāpādaṃ snehacetasā;
::

::gathalast
Vihiṃsaṃ karuṇāyehi, vitakkaggī tayosame.
::

::hangnum
111\.
::

::gatha1
Asameta {pb:M:0.0265} vitakkaggī, thusarāsimhi khāṇuva;
::

::gathalast
Athirā sāsane tāpī, tepacchāatitāpino.
::

::hangnum
112\.
::

::gatha1
Asubhā {pb:M:0.0266} pagame lokā, taṃ mettāyupasaṅkame;
::

::gathalast
Subhāvitāhi etāhi, jaheloke piyāpiyaṃ.
::

::hangnum
113\.
::

::gatha1
Gataṭṭhitādo uppanne, vitakkaggī tayo same;
::

::gathalast
Ātāpī pahitattoti, evaṃbhūto pavuccati.
::

::hangnum
114\.
::

::gatha1
Vivādappatto {pb:M:0.0267} dutīyo, keneko vivadissati;
::

::gathalast
Tassate saggakāmassa, ekatta muparocitaṃ.
::

::hangnum
115\.
::

::gatha1
Sinihappatto dutīyo, kamekā sinihissati;
::

::gathalast
Tassate mokkhakāmassa, ekatta muparocitaṃ.
::

::hangnum
116\.
::

::gatha1
Purato {pb:M:0.0268} pacchatovāpi, aparo ce navijjati;
::

::gathalast
Tasseva phāsu bhavati, ekassa vasato vane.
::

::hangnum
117\.
::

::gatha1
Sukhañca kāma mayikaṃ, dukkhañca pavivekikaṃ;
::

::gathalast
Pavivekaṃ dukkhaṃ seyyo, yañce kāmamayaṃ sukhaṃ.
::

::hangnum
118\.
::

::gatha1
Yoca {pb:M:0.0269} vassasataṃ jīve, apassaṃ udayabbayaṃ;
::

::gathalast
Ekāhaṃ jīvitaṃ seyyo, passato udayabbayaṃ.
::

::hangnum
119\.
::

::gatha1
Suññāgāraṃ {pb:M:0.0270} paviṭṭhassa, santacittassa bhikkhuno;
::

::gathalast
Amānussī rati hoti, sammādhammaṃ vipassato.
::

::hangnum
120\.
::

::gatha1
Yatoyato {pb:M:0.0271} sammasati, khandhānaṃ udayabbayaṃ;
::

::gathalast
Labhati pītipāmojjaṃ, amataṃ taṃ vijānataṃ.
::

::hangnum
121\.
::

::gatha1
Iccuttaṃ dhammapāmojjaṃ, vivekajaṃ rasādhikaṃ;
::

::gathalast
Icchanto sīlavā bhikkhu, anivattita vīriyo.
::

::hangnum
122\.
::

::gatha1
Vanā vāse vasitvāna, appicchādiguṇāvaho;
::

::gathalast
Pali bodhe samucchijja, bhāveyyevaṃrahogato.
::

::hangnum
123\.
::

::gatha1
Kāye {pb:M:0.0272} jegucchapuñjāni, rūpaṃ ruppanabhāvato;
::

::gathalast
Tassitā vedanā saññā, saṅkhārāca tatopare.
::

::hangnum
124\.
::

::gatha1
Viññāṇañca imepañca, khandhā rāsatthato matā;
::

::gathalast
Tecānicca dukkhā nattā, upādā vayadhammino.
::

::hangnum
125\.
::

::gatha1
Pheṇapiṇḍū {pb:M:0.0274} pamaṃ rūpaṃ, vedanā pupphuḷūpamā;
::

::gathalast
Marīcikūpamā saññā, saṅkhārā kadalūpamā.
::

::hangnum
126\.
::

::gatha1
Māyūpamanti viññāṇaṃ, dassite sabba dassinā;
::

::gathalast
Upamāhi samasse yya, pañcakkhandhe asārake.
::

::hangnum
127\.
::

::gatha1
Yāva {pb:M:0.0275} byāti nimmissati,
::

::gatha2
Koṭilakkhātahiṃkhaṇe;
::

::gatha3
Khandhā bhijjanti hutvāna,
::

::gathalast
Aniccānāma te tato.
::

::hangnum
128\.
::

::gatha1
Bhaya pīḷitato dukkhā, anattā avidheyyato;
::

::gathalast
Khandhāva honti bhijjanti, añño koci nalabbhati.
::

::hangnum
129\.
::

::gatha1
Khandhā {pb:M:0.0276} niccā khayaṭṭhena, bhayaṭṭhena dukhācate;
::

::gathalast
Anattā sārakaṭṭhena, iti passe punappunaṃ.
::

::hangnum
130\.
::

::gatha1
Bhāṇūdaye kayaṃ enti, hemante patitussavā;
::

::gathalast
Rāgā mānāca sabbevaṃ, satyā niccānupassane.
::

::hangnum
131\.
::

::gatha1
Sīhanādaṃ {pb:M:0.0277} vanesutvā, saṃvejenti sasotakā;
::

::gathalast
Vehapphalāpi lokevaṃ, jinerita tilakkhaṇaṃ.
::

::hangnum
132\.
::

::gatha1
Vedanādīni {pb:M:0.0278} nāmāni, nāmarūpadvayaṃva te;
::

::gathalast
Taṇhāvijjāca kammādi, nāmarūpassa paccayā.
::

::hangnum
133\.
::

::gatha1
Nāmarūpaṃ pariggayha, tato tassaca paccayaṃ;
::

::gathalast
Hutvā abhāvato niccā, udayabbaya pīḷanā.
::

::hangnum
134\.
::

::gatha1
Dukkhā avasavattittā, anattātitilakkhaṇaṃ;
::

::gathalast
Āropetvāva saṅkhāre, sammasanto punappunaṃ.
::

::hangnum
135\.
::

::gatha1
Pāpuṇeyyā {pb:M:0.0279} nupubbena,
::

::gatha2
Sabbasaṃyojana kkhayaṃ;
::

::gatha3
Tampatto arahā bhikkhu,
::

::gathalast
Bhavatiṇṇo sunibbuto.
::

::hangnum
136\.
::

::gatha1
Natumhaṃ {pb:M:0.0280} bhikkhave rūpaṃ, taṃ jahethāti vuttato;
::

::gathalast
Memetanti upādānaṃ, pañcakkhandhe vināsaye.
::

::hangnum
137\.
::

::gatha1
Puttā matthi dhanā matthi, iti bālo vihaññati;
::

::gathalast
Attāpi attano natthi, kutoputtokutodhanaṃ.
::

::hangnum
138\.
::

::gatha1
Iccutta manucintāya, attāti atthimetivā;
::

::gathalast
Saññaṃ nāseyya khandhāva, atthīti ābhuje budho.
::

::hangnum
139\.
::

::gatha1
Khandhanāsa {pb:M:0.0281} manābhujja, mato me puttako iti;
::

::gathalast
Socanti paridevanti puttonatthi nasomato.
::

::hangnum
140\.
::

::gatha1
Bhijjamānesu {pb:M:0.0282} khandhesu, attasaññī anattesu;
::

::gathalast
Nādikāla viparitā, mahājānīyataṃ gatā.
::

::hangnum
141\.
::

::gatha1
Bhijjamānesu khandhesu, laggā rattā mamāyitā;
::

::gathalast
Nārīpumādi saññāya, viparetā anādike.
::

::hangnum
142\.
::

::gatha1
Nādikāla {pb:M:0.0283} viparito, attasaññī anattani;
::

::gathalast
Bhijjamānesu khandhesu, jaha ttāti mamāyanaṃ.
::

::hangnum
143\.
::

::gatha1
Abhiṇhuppattiyāyeva, bhijjamāno naññayati;
::

::gathalast
Aniccalakkhaṇaṃ channaṃ, taṃ cinteyya supaññavā.
::

::hangnum
144\.
::

::gatha1
Asanteyeva {pb:M:0.0284} laggantā, namuccanti bhavattayā;
::

::gathalast
Natthi santesu laggantā, rūpakkhandhā dike svidha.
::

::hangnum
145\.
::

::gatha1
Taṇhā gijjhati metanti, māno ahanti maññati;
::

::gathalast
Diṭṭhi gaṇhāti attāti, ete papañcakā tayo.
::

::hangnum
146\.
::

::gatha1
Mame {pb:M:0.0285} ta maha mattāti, papañcānaṃ vasānugo;
::

::gathalast
Gaṇhanto bhava paṅkamhi, nimmuggova bhayānake.
::

::hangnum
147\.
::

::gatha1
Name nāhaṃ naattāti, etehi vivadaṃ kare;
::

::gathalast
Vivadantāva muccanti, bhavapaṅkā bhayānakā.
::

::hangnum
148\.
::

::gatha1
Name {pb:M:0.0286} nāhaṃ naattāti, daṭṭhabbanti jineritaṃ;
::

::gathalast
Tatheva sabbadā maññe, mā papañca vasānugo.
::

::hangnum
149\.
::

::gatha1
Loko vivadi buddhena, nalokena kadāciso;
::

::gathalast
Anattāti jinuddiṭṭhaṃ, loko attāti maññati.
::

::hangnum
150\.
::

::gatha1
Mo {pb:M:0.0287} lokena samo hotu,
::

::gatha2
Tassamo kiṃtaduttare;
::

::gatha3
Andhibhūto ayaṃloko,
::

::gathalast
Sambuddhassa virodhiko.
::

::hangnum
151\.
::

::gatha1
Sambuddhassa vasaṃ nvetu, sanjhādi bhayatajjito;
::

::gathalast
Tabbasaṃyeva anvento, bhavatiṇṇo bhavissati.
::

::hangnum
152\.
::

::gatha1
Anattāti {pb:M:0.0288} girā saccā, attāti vacanaṃ musā;
::

::gathalast
Musāya vivade loko, buddhena sacca vādinā.
::

::hangnum
153\.
::

::gatha1
Turaṅgavajagāmamhā, purime camakya kānane;
::

::gathalast
Vasatā aggadhammena, therena racito ayaṃ.
::

::hangnum
154\.
::

::gatha1
Arimatteyya buddhassa,
::

::gatha2
Dhamma ssutakkhaṇe bhave;
::

::gatha3
Khīṇāsavo mahāpañño,
::

::gathalast
Puññena tena sāvakoti.
::

### Kāyapaccavekkhaṇā

::hangnum
1\.
::

::gatha1
Nādikāla {pb:M:0.0291} viparita, jana bhūtattha dassino;
::

::gathalast
Dātume kantikassādaṃ, satthu pādo timānito.
::

::hangnum
2\.
::

::gatha1
Sīse {pb:M:0.0292} pilandiyā modī, sambuddha caraṇa mbujaṃ;
::

::gathalast
Sādhu tuṭṭhikaraṃ brūmi, sukāya paccavekkhaṇaṃ.
::

::hangnum
3\.
::

::gatha1
Yoniso manasīkatvā, nādā viruddha maññitaṃ;
::

::gathalast
Sādhavo ta mudikkhantu, mayāpi mandabuddhino.
::

::hangnum
4\.
::

::gatha1
Icchitabbāna {pb:M:0.0293} māyattā, tesañca cayabhāvato;
::

::gathalast
Tadākārena vattitā, kāyo jeguccha puñjako.
::

::hangnum
5\.
::

::gatha1
Punappunaṃva okkama, ñāṇa manto pavesiya;
::

::gathalast
Bāhiraṃva anālamba, ikkhaṇā paccavekkhaṇā.
::

::hangnum
6\.
::

::gatha1
Maṃsacchanna {pb:M:0.0294} ṭṭhirūpeva, manoja vāyu cālite;
::

::gathalast
Nārī gatāti yācintā, neva sāpaccavekkhaṇā.
::

::hangnum
7\.
::

::gatha1
Saññādiṭṭhica cittañca, vipallāsā imetayo;
::

::gathalast
Ta dākārena vattanti, avijjo ttharitā bhusaṃ.
::

::hangnum
8\.
::

::gatha1
Āsā {pb:M:0.0295} viparite yesaṃ,
::

::gatha2
Vipallāsāti tematā;
::

::gatha3
Āsā āsisanā vuttā,
::

::gathalast
Taṇhāyeva sabhāvato.
::

::hangnum
9\.
::

::gatha1
Asubheva subhamiti, anicceeva niccato;
::

::gathalast
Dukkheyeva sukhaṃvāti, anattaniva attato.
::

::hangnum
10\.
::

::gatha1
Saññāṇaṃ dassanaṃ cintā,
::

::gatha2
Dvādasā kārato tayo;
::

::gatha3
Diṭṭhisā cādi maggena,
::

::gathalast
Sesā sesehi vajjhitā.
::

::hangnum
11\.
::

::gatha1
Taṇhā {pb:M:0.0297} tassi mametanti, māno maññi ahantica;
::

::gathalast
Yassi diṭṭhica attāti, papañcā nāmime tayo.
::

::hangnum
12\.
::

::gatha1
Papañcanti saṃsāraṃ, tasmā papañcanāmakā;
::

::gathalast
Bhavayante payojentā, mokkhaṃ nādaṃsu te ciraṃ.
::

::hangnum
13\.
::

::gatha1
Bhavapaṅke ni mujjantā, papañcānaṃ vasānugā;
::

::gathalast
Cirassaṃ dukkhitā honti, ārā nibbānato tiva.
::

::hangnum
14\.
::

::gatha1
Name {pb:M:0.0298} nāhaṃ naattāti, etehi vivadaṃ kare;
::

::gathalast
Bhaṇḍantā vivadantā te, nibbānato adūrino.
::

::hangnum
15\.
::

::gatha1
Vipallāse papañceca, dvepiete pahātave;
::

::gathalast
Sopaccavekkhitabbe vaṃ, kāyo jegucchapuñjako.
::

::hangnum
16\.
::

::gatha1
Kesā {pb:M:0.0299} lomā nakhādantā,
::

::gatha2
Taṇhāyāpica gocarā;
::

::gatha3
Tasmā te daṭṭhukāmena,
::

::gathalast
Taṇhā nivāritā sadā.
::

::hangnum
17\.
::

::gatha1
Laggikā chaviyaṃyeva, taṇhā bāhiragocarā;
::

::gathalast
Tasmā ettha tacovāha, sambuddho na bahicchaviṃ.
::

::hangnum
18\.
::

::gatha1
Esā {pb:M:0.0300} tacapariyanta, padenāpi nivāritā;
::

::gathalast
Ato chavi manālamba, tacasīva manekare.
::

::hangnum
19\.
::

::gatha1
Jigucchitāni chādeti, aṭṭhi maṃsa tacādini;
::

::gathalast
Ñāṇena chindi tabbāca, tasmā chavīti vuccati.
::

::hangnum
20\.
::

::gatha1
Chaviṃ {pb:M:0.0301} chetvā tacaṃ passe,
::

::gatha2
Taṃ chetvā maṃsakādayo;
::

::gatha3
Gabbhevatthūni dīpena,
::

::gathalast
Yathā paññāpadīpiko.
::

::hangnum
21\.
::

::gatha1
Jeguccho chaviyā kāyo,
::

::gatha2
Asubhova subhāyate;
::

::gatha3
Nicchavā tacamattena,
::

::gathalast
Kathaṃ subhāyate ayaṃ.
::

::hangnum
22\.
::

::gatha1
Nhārubandho {pb:M:0.0302} ṭṭhisaṅghāto, maṃsalohi ta limpito;
::

::gathalast
Chaviyāva vimoheti, tacacchanno imaṃ pajaṃ.
::

::hangnum
23\.
::

::gatha1
Vaṇṇa saṇṭhāna toceva,
::

::gatha2
Gandho kāsā sayehica;
::

::gatha3
Jegucchā paṭikulyāca,
::

::gathalast
Kesānāma na mepiyā.
::

::hangnum
24\.
::

::gatha1
Ekekaṃ {pb:M:0.0303} manasīkatvā, naye nicceva mādinā;
::

::gathalast
Bhāvetabbā samārambha, yathāpaññāyate tathā.
::

::hangnum
25\.
::

::gatha1
Pūritaṃ matthaluṅgassa, sīsaṭṭhipi jigucchitaṃ;
::

::gathalast
Mukha nāsakkhi kaṇṇādi, chiddā vachidda duddasaṃ.
::

::hangnum
26\.
::

::gatha1
Pūti {pb:M:0.0304} vāyu vicarita, kucchiṭṭhantāni lohitaṃ;
::

::gathalast
Pittaṃ semhañca papphāsaṃ, hadayaṃ yakanampi dhī.
::

::hangnum
27\.
::

::gatha1
Anna pānaṃ manuññampi, kheḷa tinta madhopari;
::

::gathalast
Dantehi pisitaṃ svāna, vamathūva jigucchitaṃ.
::

::hangnum
28\.
::

::gatha1
Yāvatāyu {pb:M:0.0305} adhotevā, māsaye gilitaṃ ṭhitaṃ;
::

::gathalast
Kimikūla samākiṇṇe, tahimevā sitāsitaṃ.
::

::hangnum
29\.
::

::gatha1
Etaṃ udariyaṃ nāma, tamhā pakkāsayaṃ gataṃ;
::

::gathalast
Dinaccaye karīsantaṃ, sā sayaṃ taṃdvayampi dhī.
::

::hangnum
30\.
::

::gatha1
Pakāsetvā {pb:M:0.0306} paveseti, annapānaṃ mahārahaṃ;
::

::gathalast
Paṭicchanno niharati, tameva nto ṭhitaṃ jano.
::

::hangnum
31\.
::

::gatha1
Pavese taṃ parivato,
::

::gatha2
Nihareko raho lino;
::

::gatha3
Manuññaṃva pavīsante,
::

::gathalast
Nikkhamante jigucchitaṃ.
::

::hangnum
32\.
::

::gatha1
Jeguccha {pb:M:0.0307} paṭikulyāni, maṃsanhāru tacaṭṭhini;
::

::gathalast
Napiyāni na tuṭṭhāni, nevaitthī napūpiso.
::

::hangnum
33\.
::

::gatha1
Hattha pāda mukhādīni,
::

::gatha2
Natthaññāni jigucchitā;
::

::gatha3
Tatthā kumārikā kaññā,
::

::gathalast
Mohena atthisaññitā.
::

::hangnum
34\.
::

::gatha1
Paccekaṃ {pb:M:0.0308} vinibhuttesa, kesa loma nakhādisu;
::

::gathalast
Natthikaññā kumārīvā, sampiṇḍitesu sā kuto.
::

::hangnum
35\.
::

::gatha1
Ākāsoyeva {pb:M:0.0309} kāyāṅkhyo,
::

::gatha2
Tacādi parivārito;
::

::gatha3
Tathāsīsaṃ mukhaṃhattho,
::

::gathalast
Pādoru kaṭiādayo.
::

::hangnum
36\.
::

::gatha1
Thambhādīsviva gehoti,
::

::gatha2
Piṇḍite svesu sammuti;
::

::gatha3
Kāyoti itthiposoti,
::

::gathalast
Saṃmuḷho tāyarajjati.
::

::hangnum
37\.
::

::gatha1
Santaṃ {pb:M:0.0310} cinteyya nāsantaṃ, santaṃ cintayato sukhaṃ;
::

::gathalast
Asantaṃ anucintento, nānādukkhehi tappati.
::

::hangnum
38\.
::

::gatha1
Javatyā vijjamāneva, nāvijjā vijjamānake;
::

::gathalast
Tasmātaṃnāmako moho, taṇhāpica tadanvitā.
::

::hangnum
39\.
::

::gatha1
Puṃkāyovāthīkāyovā{pb:M:0.0311}, malāsucijigucchito;
::

::gathalast
Tassamaṃ natthigārayhaṃ, yvāmalampi malaṃkare.
::

::hangnum
40\.
::

::gatha1
Natthi {pb:M:0.0312} kāyasamoverī,
::

::gatha2
Mahānatthakaro cīraṃ;
::

::gatha3
Natthi kāyasamo vañco,
::

::gathalast
Asubhova subhāyate.
::

::hangnum
41\.
::

::gatha1
Thīpuṃ saparakāyoti, passatipi napassati;
::

::gathalast
Jeguccha paṭikulyoti, sammā passati passati.
::

::hangnum
42\.
::

::gatha1
Subhosubhoti {pb:M:0.0313} maññantā,
::

::gatha2
Dhīti dhīti jinerite;
::

::gatha3
Lokālokā nadhīyesaṃ,
::

::gathalast
Bhavā bhavā vacārino.
::

::hangnum
43\.
::

::gatha1
Bhiyyobhiyyova rāgaggi,
::

::gatha2
Subhosubhotipassato;
::

::gatha3
Mandomandova soaggi,
::

::gathalast
Dhīvadhīvavipassato.
::

::hangnum
44\.
::

::gatha1
Bahussutopi {pb:M:0.0314} bālova, asubhe subhamaññako;
::

::gathalast
Asubhoti vipassanto, appassutopipaṇḍito.
::

::hangnum
45\.
::

::gatha1
Yoca sippāni jāneyya, satāni sahassānipi;
::

::gathalast
Kāyekajānanaṃ seyyo, yañce añña vijānaṃnaṃ.
::

::hangnum
46\.
::

::gatha1
Kāyamekampi {pb:M:0.0315} naññāmi, buddhāladdhanayo api;
::

::gathalast
Sutāca paṇḍitātyamhā, yuttoyevā tilajjituṃ.
::

::hangnum
47\.
::

::gatha1
Subhatoyeva maññāmi, evaṃ jigucchitampinaṃ;
::

::gathalast
Mañca ñe paṇḍito tyāhu, alamevātilajjituṃ.
::

::hangnum
48\.
::

::gatha1
Kāye {pb:M:0.0316} asubhasaññaṃyo, nalabhāmi kadācipi;
::

::gathalast
Suladdha sugato vādo, svārahovātilajjituṃ.
::

::hangnum
49\.
::

::gatha1
Kāyena saṃsarantopi, tadākāraṃ yathātathaṃ;
::

::gathalast
Bhavebhave ajānanto, mamāyitvāva taṃ cajiṃ.
::

::hangnum
50\.
::

::gatha1
Kāyena {pb:M:0.0317} saṃsarantopi, naññā kāya jiguccataṃ;
::

::gathalast
Niccupādā mamāyanto, piyāyitvāva taṃ cajiṃ.
::

::hangnum
51\.
::

::gatha1
Kubhāraṃ sārasaññāya, piyāyitvāva hiṃsakaṃ;
::

::gathalast
Anantadukkha māpādiṃ, vipallāso bhavebhave.
::

::hangnum
52\.
::

::gatha1
Mahājānīya {pb:M:0.0318} pattoti, saṃvejetvā sakaṃmanaṃ;
::

::gathalast
Dirokata jinovādo, anivattita vīriyo.
::

::hangnum
53\.
::

::gatha1
Adiṭṭhapubba metassa, tathākāraṃva passatu;
::

::gathalast
Kicca mañña mupekkhāya, saṃsāra bhaya bhīruko.
::

::hangnum
54\.
::

::gatha1
Yañhikiccaṃ {pb:M:0.0319} apaviṭṭhaṃ, akiccaṃ pana kayirā;
::

::gathalast
Unnaḷānaṃ pamattānaṃ, tesaṃ vaḍḍhanti āsavā.
::

::hangnum
55\.
::

::gatha1
Yesañca susamāraddhā, niccaṃ kāyagatā sati;
::

::gatha2
Akiccaṃ te nasevanti, kicce sātata kārino;
::

::gathalast
Satānaṃ sampajānānaṃ, atthaṃ gacchanti āsavāti.
::

::hangnum
56\.
::

::gatha1
Thomentā {pb:M:0.0320} soṇṇaṃ kāyora,
::

::gatha2
Mukhakkhi tyādinā imaṃ;
::

::gatha3
Ratte muṭṭhe karontete,
::

::gathalast
Aññejane sayaṃviya.
::

::hangnum
57\.
::

::gatha1
Kāyasobhya pakāsetā,
::

::gatha2
Vācā ve māradesanā;
::

::gatha3
Tadasobhya pakāsetā,
::

::gathalast
Vācā sammuddha desanā.
::

::hangnum
58\.
::

::gatha1
Asubhoti {pb:M:0.0321} jinuddiṭṭhaṃ, kāyaṃ subhoti gāhino;
::

::gathalast
Saṃmuḷhāte na muccanti, bhavā buddha virodhino.
::

::hangnum
59\.
::

::gatha1
Asubhoti jinuddiṭṭhaṃ, kāyaṃ tatheva gāhino;
::

::gathalast
Paṇḍitā teva muccanti, bhavā buddhamatānugā.
::

::hangnum
60\.
::

::gatha1
Sodhentelaṅkaronteva{pb:M:0.0322}, malāsavantikāyato;
::

::gathalast
Alaṃ kāyavisodhena, bālova taṃ garuṃ karo.
::

::hangnum
61\.
::

::gatha1
Gopenteva arogāya,
::

::gatha2
Kāyo rogenasaṃvase;
::

::gatha3
Gāyaguttaṃ mudhāyeva,
::

::gathalast
Cittaguttaṃva sātthakaṃ.
::

::hangnum
62\.
::

::gatha1
Candanādi {pb:M:0.0323} vilittopi,
::

::gatha2
Muttomaṇi vibhūsito;
::

::gatha3
Taṃsabhāvova sokāyo,
::

::gathalast
Vissavanto tatotato.
::

::hangnum
63\.
::

::gatha1
Patiteca {pb:M:0.0324} apatite,
::

::gatha2
Viseso natthi kiñcipi;
::

::gatha3
Kāyo cemanuñño tamhā,
::

::gathalast
Patitopi tathāsiyā.
::

::hangnum
64\.
::

::gatha1
Kāyo manussajātīnaṃ, tiracchāna ttabhāvato;
::

::gathalast
Jegucchita tarohoti, dubbisodhoca dubbharo.
::

::hangnum
65\.
::

::gatha1
Yathājātena {pb:M:0.0325} kāyena, sakkā viharituṃ naca;
::

::gathalast
Paccahaṃ sodhanīyoca, dhovana majjanādibhi.
::

::hangnum
66\.
::

::gatha1
Rattaṃ pātuṃ chaviṃ chetvā, sakkā ḍaṃsādayopinaṃ;
::

::gathalast
Chetvā maṃsa ṭṭhikādīni, dhīro nālambituṃ kathaṃ.
::

::hangnum
67\.
::

::gatha1
Lagganti {pb:M:0.0326} chavimatte ye, makkhikā sedapā yathā;
::

::gathalast
Thīpuṃ mukhādi saññāya, te pamuḷhā mahātapā.
::

::hangnum
68\.
::

::gatha1
Cārī agocare kāme, laggālepe kapīriva;
::

::gathalast
Bahūhi pīḷitā rīhi, maranti atidukkhino.
::

::hangnum
69\.
::

::gatha1
Rāgāriṃ {pb:M:0.0327} dujjayaṃ jeyyuṃ, jayabhummāsubhe carā;
::

::gathalast
Sītānissita laṭukī, senakaṃva mahabbalaṃ.
::

::hangnum
70\.
::

::gatha1
Kāyadhi {pb:M:0.0328} ggocaro veso,
::

::gatha2
Jayabhūbuddha duttiyā;
::

::gatha3
Ettheva gocarā hontu,
::

::gathalast
Mābho kāme jayatthikā.
::

::hangnum
71\.
::

::gatha1
Kāyā {pb:M:0.0329} subhaṃ vipassantu, dibba kkhināpya passiyaṃ;
::

::gathalast
Āyatiṃ maggalābhāya, taṃ dassanaṃ bhavissati.
::

::hangnum
72\.
::

::gatha1
Dhīcakkhunāva dhikkāyaṃ, passe na maṃsacakkhunā;
::

::gathalast
Ummilitvāva dhīcakkhuṃ, vivekaṭṭho udikkhatu.
::

::hangnum
73\.
::

::gatha1
Pañcaṅgāni {pb:M:0.0330} yathā kummo, cakkhādīni nigūhaye;
::

::gathalast
Verī labhatu mokāsaṃ, pañcadvārā arakkhitā.
::

::hangnum
74\.
::

::gatha1
Cakkhurūpena {pb:M:0.0331} saṃvāsā, rāgaputtaṃ vijāyati;
::

::gathalast
Mahānatthakaro soca, saṃvāsaṃ tena vāraye.
::

::hangnum
75\.
::

::gatha1
Rūpādīsusañjantīti, sattā itthyādi saññāya;
::

::gathalast
Natveva khandhasaññāya, taṃsaññihi virāgino.
::

::hangnum
76\.
::

::gatha1
Sakāyeparakāyeca{pb:M:0.0332},
::

::gatha2
Āsaṃ chindeyya paṇḍito;
::

::gatha3
Āsaṃ chetvā sukhaṃseti,
::

::gathalast
Āsāya dukkhitā pajā.
::

::hangnum
77\.
::

::gatha1
Dassane savane kāya,
::

::gatha2
Saṃsagge methunepica;
::

::gatha3
Nirāso sukhito hoti,
::

::gathalast
Anirāsotidukkhito.
::

::hangnum
78\.
::

::gatha1
Bahīva {pb:M:0.0333} sodhitaṃ yassa, na vanto jeguccha puñjakaṃ;
::

::gathalast
Taṃkāyaṃ asutaṃjāna, tanurāgo siyāttani.
::

::hangnum
79\.
::

::gatha1
Kāyevirāga micchanto, nupasseyya tadantaraṃ;
::

::gathalast
Antodassī atappanto, labhe saṃsāramocanaṃ.
::

::hangnum
80\.
::

::gatha1
Sattā {pb:M:0.0334} sattā bahiṭṭhevā, sāraṃsāraṃ mamāyino;
::

::gathalast
Santosanto vipassanto, navānavāyatiṃbhave.
::

::hangnum
81\.
::

::gatha1
Alaṃ {pb:M:0.0335} alaṃ katvā kāyaṃ, malāmalāsavantito;
::

::gathalast
Sobhaṃ sobhaṃ naye ṭhānaṃ, manaṃ manaṃ pyalaṃ kataṃ.
::

::hangnum
82\.
::

::gatha1
Saṃsaggajātassa bhavanti snehā,
::

::gatha2
Snehānvayaṃ dukkha midaṃ pahoti;
::

::gatha3
Ādinavaṃ snehajaṃpekkha māno,
::

::gathalast
Eko carekhagga visāṇa kappo.
::

::hangnum
83\.
::

::gatha1
Khiṭṭā {pb:M:0.0336} rati hoti sahāya majjhe,
::

::gatha2
Puttesuca vipulaṃ hoti pemaṃ;
::

::gatha3
Piyavippayogaṃ vijigucchamāno,
::

::gathalast
Eko care khaggavisāṇa kappo.
::

::hangnum
84\.
::

::gatha1
Vaṃso {pb:M:0.0337} visāloyathā visatto,
::

::gatha2
Puttesu dāresuca yāapekkhā;
::

::gatha3
Vaṃsakaḷirova asajjamāno,
::

::gathalast
Eko care khaggavisāṇa kappo.
::

::hangnum
85\.
::

::gatha1
Kāmaṃ {pb:M:0.0338} kāmaya mānassa, tassacetaṃ samijjhati;
::

::gathalast
Addhā pītimano hoti, macco laddhā yadicchati.
::

::hangnum
86\.
::

::gatha1
Tassace kāmayānassa, chandajātassa jantuno;
::

::gathalast
Tekāmā parihāyanti, sallaviddhova ruppati.
::

::hangnum
87\.
::

::gatha1
Yokāme {pb:M:0.0339} parivajjeti, sappasseva padā siro;
::

::gathalast
Somaṃ visattikaṃ loke, sato samativattati.
::

::hangnum
88\.
::

::gatha1
Khettaṃ vatthuṃ taḷākaṃvā, gavassaṃ dāsaporisaṃ;
::

::gathalast
Thiyo bandhū puthukāme, yonaro anugijjhati.
::

::hangnum
89\.
::

::gatha1
Abalā naṃ balīyanti, maddantenaṃ parissayā;
::

::gathalast
Tatonaṃ dukkhamanveti, nāvaṃ bhinna mivodakaṃ.
::

::hangnum
90\.
::

::gatha1
Tasmājantu {pb:M:0.0340} sadāsato, kāmāni parivajjaye;
::

::gathalast
Te pahāya tare oghaṃ, nāvaṃ sitvāva pāragū.
::

::hangnum
91\.
::

::gatha1
Kāmato {pb:M:0.0341} jāyate soko,
::

::gatha2
Kāmato jāyate bhayaṃ;
::

::gatha3
Kāmato vippamuttassa,
::

::gathalast
Natthi soko kuto bhayaṃ.
::

::hangnum
92\.
::

::gatha1
Subhānupassiṃ {pb:M:0.0342} viharantaṃ, indriyesu asaṃvutaṃ;
::

::gatha2
Bhojanamhi amattaññuṃ, kusitaṃ hīna vīriyaṃ;
::

::gathalast
Taṃve pasahati māro, vāto rukkhaṃva dubbalaṃ.
::

::hangnum
93\.
::

::gatha1
Asubhānupassiṃ viharantaṃ, indriyesu susaṃvutaṃ;
::

::gatha3
Bhojanamhica mattaññuṃ, saddhaṃ āraddha vīriyaṃ;
::

::gathalast
Taṃve nappasahati māro, vāto selaṃva pabbataṃ.
::

::hangnum
94\.
::

::gatha1
Yathā {pb:M:0.0343} agāraṃ ducchannaṃ, vuṭṭhi samati vijjhati;
::

::gathalast
Evaṃ abhāvitaṃ cittaṃ, rāgo samativijjhati.
::

::hangnum
95\.
::

::gatha1
Tadevaṃ {pb:M:0.0344} paccavekkhanti, ye te rāgaggidubbalā;
::

::gathalast
Patiṭṭhaṃ sāsane laddhā, nukkaṇṭhā nalasā ratā.
::

::hangnum
96\.
::

::gatha1
Buddhāvādaṃ {pb:M:0.0345} labhitvāpi, nāhaṃsakkā navomhiti;
::

::gatha2
Dosaṃ taṇhaṃ anāsento, paripakko kadābhave;
::

::gathalast
Puññakammaṃ akaronto, paravajjaṃ akhamanto.
::

::hangnum
97\.
::

::gatha1
Kāya saṅkhārikā taṇhā, nīcānīcakarāca sā;
::

::gathalast
Cittasaṅkhārikā saddhā, uccā uccakarāca sā.
::

::hangnum
98\.
::

::gatha1
Dassanīye {pb:M:0.0346} ratā taṇhā, saddhāsvācārabhattikā;
::

::gathalast
Vikiṇṇacārikā taṇhā, saddhā visadacārinī.
::

::hangnum
99\.
::

::gatha1
Manokilesikā taṇhā, sānugānanta dukkhadā;
::

::gathalast
Cittappasādikā saddhā, attānuga sukhāvahā.
::

::hangnum
100\.
::

::gatha1
Taṇhā {pb:M:0.0347} saddhāna miccevaṃ, visesaṃ jāna tatvato;
::

::gathalast
Ñatvā taṇhaṃ vināseyya, saddhaṃbhāveyya cetasi.
::

::hangnum
101\.
::

::gatha1
Ucchukaṃ yantapattampi, sañcuṇṇitampi candanaṃ;
::

::gathalast
Madhuraṃva sugandhaṃva, mettiva hiṃsitopi saṃ.
::

::hangnum
102\.
::

::gatha1
Attacchedampi {pb:M:0.0348} vāseti, sugandheniva candanaṃ;
::

::gathalast
Santo mettāsugandhena, attahiṃsampi vāsaye.
::

::hangnum
103\.
::

::gatha1
Kadācipi na duggandhi, sukkhaṃ cuṇṇampi candanaṃ;
::

::gathalast
Tatheva dukkhapattopi, na santo pāpakārako.
::

::hangnum
104\.
::

::gatha1
Khame {pb:M:0.0349} vajjaṃ kareyyatthaṃ, buddhakhanti manussaraṃ;
::

::gathalast
Mettātintena verīpi, nupanāho siyattani.
::

::hangnum
105\.
::

::gatha1
Nagacchati ta makkoso, mamevā natthakārako;
::

::gathalast
Iti ñatvāva sappañño, neva kkoseyya kiñcanaṃ.
::

::hangnum
106\.
::

::gatha1
Akkoso {pb:M:0.0350} maṃ naāgacche,
::

::gatha2
Tassevā natthakārako;
::

::gatha3
Iti ñatvā titikkheyya,
::

::gathalast
Na paccakkosanaṃ kare.
::

::hangnum
107\.
::

::gatha1
Akkosaka nayaṃ gaṇhi,
::

::gatha2
Paccakkoso na so varo;
::

::gatha3
Budho taṃ nānugāheyya,
::

::gathalast
Mā sova pāpiyo bhave.
::

::hangnum
108\.
::

::gatha1
Taṇhāvijjāca {pb:M:0.0351} mūlādve, saṃsāravisapādape;
::

::gathalast
Sabbhatti saddhammassutaṃ, dveyeva madhurā phalā.
::

::hangnum
109\.
::

::gatha1
Sodhe citta mupakkamma, suddhaṃ upakkamena taṃ;
::

::gathalast
Vahe sukhaṃ asaṅkheyyaṃ, dukkhaṃ asodhitaṃ mali.
::

::hangnum
110\.
::

::gatha1
Sodhitaṃ {pb:M:0.0352} sugatiṃneti, duggatiṃva asodhitaṃ;
::

::gathalast
Cittaṃ sodhetu mālimpe, rāgadosa malehi taṃ.
::

::hangnum
111\.
::

::gatha1
Dosejā nāsitā yena,
::

::gatha2
Sāsanevatthi sonayo;
::

::gatha3
Natthaññattha tamādāya,
::

::gathalast
Budho nāsetu taṃdvayaṃ.
::

::hangnum
112\.
::

::gatha1
Ranakunavāsi {pb:M:0.0353} katāvāse, daguṃcetī puratthime;
::

::gathalast
Vasatā aggadhammena, therena racito ayanti.
::
