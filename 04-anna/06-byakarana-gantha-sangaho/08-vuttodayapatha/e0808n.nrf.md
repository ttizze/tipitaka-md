::centre
Namo tassa bhagavato arahato sammāsambuddhassa
::

## Vuttodayaṃ

### 1. Saññāparibhāsāniddesa-paṭhamapariccheda

#### Ratanattayappaṇāma

::hangnum
1\.
::

::gatha1
Nama’tthu jana santāna, tama santāna bhedino;
::

::gathalast
Dhammu’jjalanta rucino, munindo’dāta rocino.
::

#### Nimitta

::hangnum
2\.
::

::gatha1
Piṅgalā’cariyādīhi, chandaṃ ya muditaṃ purā;
::

::gathalast
Suddhamāgadhikānaṃ taṃ, na sādheti yathicchitaṃ {note:ya’dicchitaṃ yati’cchitaṃ (ka.)}.
::

#### Ganthaparimāṇa

::hangnum
3\.
::

::gatha1
Tato māgadhabhāsāya, mattā,vaṇṇa,vibhedanaṃ;
::

::gathalast
Lakkhya lakkhaṇa saṃyuttaṃ, pasanna’ttha,pada,kkamaṃ.
::

#### Abhidhānādi

::hangnum
4\.
::

::gatha1
Idaṃ **vuttodayaṃ** nāma, lokiya’cchandanissitaṃ;
::

::gathalast
Ārabhissa’mahaṃ dāni, tesaṃ sukhavibuddhiyā.
::

#### Gaṇasaṅketasaññā

::hangnum
5\.
::

::gatha1
Sabbaglā mnā,’digalahū, **bhyā’**,majjha’nta garū **jasā;**
::

::gathalast
Majjha’ntalā **ra,te’**te’ṭṭha, gaṇā go garu,lo lahu.
::

#### Gaṇaniyama

::hangnum
6\.
::

::gatha1
Bha,ja,sā {pb:M:0.0192} sabbaga,lahū, pañci’me saṇṭhitā gaṇā;
::

::gathalast
**Ariyādimhi** viññeyyā, gaṇo idha catu’kkalo.
::

#### Garu,lahusarūpa

::hangnum
7\.
::

::gatha1
Saṃyogā’di ca, dīgho ca, niggahītaparo ca, yo;
::

::gathalast
**Garu,** vaṅko, pādanto,vā, rasso’ñño mattiko **lu’**ju.
::

::hangnum
8\.
::

::gatha1
Pare pādādisaṃyoge, yo pubbo garuka’kkharo;
::

::gathalast
**Lahu** sa kvaci viññeyyo, tadudāharaṇaṃ yathā.
::

::hangnum
9\.
::

::gatha1
Dassanarasā’nubhāvane, nibaddhagedhā jinassa’yaṃ janatā;
::

::gathalast
Vimhayajananī sañña**ta, kri**yā nu kaṃ nā’nurañjayati.
::

::hangnum
10\.
::

::gatha1
Viññeyyā lokato saññā, **samuddo,su,rasā**dinaṃ;
::

::gathalast
**Pādo**ñeyyo catutthaṃ’so, padacchedo **yatī** bhave.
::

::hangnum
11\.
::

::gatha1
**Sama,maḍḍhasamaṃ,** vuttaṃ, **visamaṃ** cā’paraṃ tidhā;
::

::gathalast
Samā lakkhaṇato pādā, cattāro yassa taṃ **samaṃ.**
::

::hangnum
12\.
::

::gatha1
Yassa’ntimena dutiyo, tatiyenā’dimo samo;
::

::gathalast
Ta’**daḍḍhasama, maññaṃ** tu, bhinna lakkhaṇa pādikaṃ.
::

::hangnum
13\.
::

::gatha1
Pāda’mekakkharā’rabbha, yāva chabbīsata’kkharā;
::

::gathalast
Bhave pādehi taṃ chandaṃ, nānānāmo’ditaṃ tato.
::

::hangnum
14\.
::

::gatha1
**Daṇḍakā** caṇḍavuṭṭhyā’di, pādehi chahi, tīhi tu;
::

::gathalast
**‘Gāthā’**ti ca paratthe’vaṃ, chando saññā pakāsitā.
::

::hangnum
15\.
::

::gatha1
Anantaro’ditaṃ ca’ñña, metaṃ sāmañña nāmato;
::

::gathalast
**‘Gāthā’**icceva niddiṭṭhaṃ, munindavacane pana.
::

::hangnum
16\.
::

::gatha1
Visesanāmato kiñci, gahetvā sabbatho’citaṃ;
::

::gathalast
Dassayissāma’haṃ te’ttha, nāmānā’vi bhavissare.
::

::centre
Iti vuttodaye chandasi saññāparibhāsā niddeso nāma
::

::centre
Paṭhamo paricchedo.
::

### 2. Mattāvuttiniddesa-dutiyapariccheda

#### Gaṇaniyama

::hangnum
17\.
::

::gatha1
Chaṭṭho’khilalahu,jo {pb:M:0.0193} vā,
::

::gatha2
Gayutā’ññe,cha’ggaṇā,na jo visame,;
::

::gathalast
Ariyāya’ntaḍḍhe lo, chaṭṭho,’nte go,gaṇā cha’ññe.
::

#### Yatiniyama

::hangnum
18\.
::

::gatha1
Paṭhamaḍḍhe chaṭṭho ce,
::

::gatha2
Sabbalahe,’tthā’dilahuni bhavatiyati;
::

::gathalast
Tapparako,ntepi, sace, carimepi, bhavati catuttho’nte.
::

{para:19} 19\. **Ariyāsāmaññaṃ** ce, pubbo’dita lakkhaṇaṃ bhave yassā.

{para:20} 20\. Ādima’matha pādayugaṃ, yassā tyaṃ’sehi sā **pathyā.**

::hangnum
21\.
::

::gatha1
Yattha gaṇattaya mullaṅghi,
::

::gathalast
Yo’bhayatthā’dimo bhave **vipulā.**
::

{para:22} 22\. Garumajjhago jakāro, catutthako dutiyako **capalā.**

::hangnum
23\.
::

::gatha1
Capalā’gatā’khilaṃ ce, dalā’dimaṃ lakkhaṇaṃ bhajati yassā;
::

::gathalast
Pathyālakkhaṇa’maññaṃ, **mukhacapalā** nāma sā bhavati.
::

::hangnum
24\.
::

::gatha1
Pathyāya lakkhaṇaṃ ce, paṭhamaḍḍhe lakkhaṇaṃ tu capalāya;
::

::gathalast
Dutiye dale’tha yassā, pakittitā sā **jaghanacapalā.**
::

::centre
Ariyājātiyo.
::

::hangnum
25\.
::

::gatha1
Sabbaṃpaṭhamadale yadi, lakkhaṇa’mariyāya vutta’mubhayesu;
::

::gatha2
Yassā dalesu yuttaṃ,
::

::gathalast
Vuttā sā **gīti** vutta yati lalitā.
::

::hangnum
26\.
::

::gatha1
Ariyāyaṃ dutiya’ḍḍhe, gaditā’khilalakkhaṇaṃ yaṃ taṃ;
::

::gatha2
Bhavati dalesu’bhayesupi,
::

::gathalast
Yadi yassā sā’ya **mupagīti.**
::

::hangnum
27\.
::

::gatha1
Ariyāya’ḍḍhadvitayaṃ, pubbodita lakkhaṇo’petaṃ;
::

::gatha2
Vipariyayenā’bhihitaṃ,
::

::gathalast
Yassā sambhavati ce’ha so’**ggīti.**
::

::hangnum
28\.
::

::gatha1
Ariyāpubba’ḍḍhaṃ {pb:M:0.0194} yadi, garune’kenā’dhikena nidhane yuttaṃ;
::

::gathalast
Yadi pubba’ḍḍhasamānaṃ, dala mitaraṃ co’ditā’ya’**mariyāgīti.**
::

::centre
Gītijātiyo.
::

::hangnum
29\.
::

::gatha1
Visame cha siyuṃ kalā mukhe,
::

::gatha2
Same tva’ṭṭha, ra,la,gā, tato’pari;
::

::gathalast
**Vetālīyaṃ** ta muccate, lahu chakkaṃ na nirantaraṃ same.
::

::hangnum
30\.
::

::gatha1
Vetālīyopamaṃ mukhe taṃ,
::

::gathalast
**Opacchandasakaṃ** ra,yā ya’dante.
::

{para:31} 31\. **Āpātalikā** kathitā’yaṃ, bhagagā’nte yadi pubbamiva’ññaṃ.

::hangnum
32\.
::

::gatha1
Yadā’dito **dakkhiṇantikā,**
::

::gathalast
Ṭhite’ttha pādesvā’khilesu jo.
::

::hangnum
33\.
::

::gatha1
**‘Udiccavuttī’**ti vuccate,
::

::gathalast
Jo cā’do visamesu saṇṭhito.
::

{para:34} 34\. Pubbattha, samesu ce ga, jā, **‘paccavutti’** ruditā’ti saṇṭhitā.

::hangnum
35\.
::

::gatha1
Samāsamā’trā’dinaṃ samā,
::

::gathalast
Saṃyutā bhavati taṃ **pavattakaṃ.**
::

{para:36} 36\. Assa sā sama katā’ **parantikā.**

{para:37} 37\. Tada’ññajā **cāruhāsinī.**

::centre
Vetālīyajātiyo.
::

{para:38} 38\. Dvika vihata vasu lahu **acaladhiti** ri’ha.

{para:39} 39\. **Mattāsamakaṃ** navamo lga’nte.

{para:40} 40\. Jo nlā’ thavā’ṇṇavā **visiloko.**

{para:41} 41\. Tadvayato **vānavāsikā’**khyā.

{para:42} 42\. Pañca,ṭṭha,navasu yadi lo **citrā.**

{para:43} 43\. Ga,lyā’ṭṭhahi ce’sā vu’**pacitrā.**

::hangnum
44\.
::

::gatha1
Ya’matīta lakkhaṇa visesa yutaṃ, (citrā)
::

::gatha2
Mattā samā’di pādā’bhihitaṃ; (Visiloka)
::

::gatha3
Aniyata vutta parimāṇa sahitaṃ, (vānavāsikā)
::

::gathalast
Pathitaṃ janesu **pādākulakaṃ.** (visiloka)
::

::centre
Mattāsamaka jātiyo.
::

::hangnum
45\.
::

::gatha1
Vinā {pb:M:0.0195} vaṇṇehi mattā gā, vinā vaṇṇā garūhi tu;
::

::gathalast
Vinā lahūhi garavo, dale pathyādino matā.
::

::centre
Iti vuttodaye chandasi mattāvuttiniddeso nāma
::

::centre
Dutiyo paricchedo.
::

### 3. Samavuttiniddesa-tatiyapariccheda

{para:46} 46\. Tyā’ ce **tanumajjhā.**

::centre
Gāyattī.
::

{para:47} 47\. **Kumāra lalitā** jsgā.

::centre
Uṇhikā.
::

{para:48} 48\. **Citrapadā** yadi bhā gā.

{para:49} 49\. Mo mo go go **vijjummālā.**

{para:50} 50\. Bhā ta, la, gā **māṇavakaṃ.**

{para:51} 51\. Glā **samānikā** ra,jā ca.

{para:52} 52\. **Pamāṇikā** ja, rā la, gā.

::centre
Anuṭṭhubhā.
::

{para:53} 53\. Rā na,sā yadi **halamukhī.**

{para:54} 54\. **Bhujaga susu saṭā** nā mo.

::centre
Brahatī.
::

{para:55} 55\. Msājgā **suddhavirājitaṃ** mataṃ.

{para:56} 56\. Mnā yo go yadi **paṇavo** khyāto.

{para:57} 57\. Mbhā sa,gayuttā **rummavatī** sā.

{para:58} 58\. Ñeyyā **mattā** ma, bha, sa, gayuttā.

{para:59} 59\. **Campakamālā** ce bha, ma, sā go {note:idaṃ nāmantarañāpanatthameva puna vuttaṃ (ṭī.)}.

{para:60} 60\. Na, ra, ja, gehi sā **manoramā.**

{para:61} 61\. **Ubbhāsakaṃ** taṃ ce to ma, rā lca.

{para:62} 62\. To jā garunā’ya’**mupaṭṭhitā.**

::centre
Panti.
::

{para:63} 63\. **Indā**dikā {pb:M:0.0196} tā **vajirā** ja, gā go.

{para:64} 64\. **Upādi**kā sā’va ja,tā ja,gā go.

::hangnum
65\.
::

::gatha1
Anantaro’dīrita lakkhaṇā ce, (upendavajira)
::

::gatha2
Pādā vimissā **upajātiyo** tā; (Indavajira)
::

::gatha3
Evaṃ kila’ññāsupi missitāsu, (indavajira)
::

::gathalast
Vadanti jātisvida’ meva nāmaṃ. (upendavajira)
::

{para:66} 66\. Na, ja, ja, la, gā gaditā **sumukhī.**

{para:67} 67\. **Dodhaka** micchati ce bha,bha,bhā gā.

{para:68} 68\. Veda,ssehi,dhtā tgagā,**sālinī** sā.

{para:69} 69\. **Vātommī** sā, yati sā mbhā ta, gā go.

{para:70} 70\. Bhā ta, na, gā go’su, rasa **sirī** sā.

{para:71} 71\. Ro na, rā iha **rathoddhatā** la, gā.

{para:72} 72\. **Svāgate’**ti ra, na, bhā garukā dve.

{para:73} 73\. Na,na,ra,lahu,garūhi **bhaddikā.**

::centre
Tiṭṭhubhā.
::

{para:74} 74\. Vadanti **vaṃsaṭṭhami’**daṃ ja, tā ja, rā.

{para:75} 75\. Sā **indavaṃsā** khalu yattha tā ja,rā.

{para:76} 76\. Idha **toṭaka** mambudhi,sehi mitaṃ.

{para:77} 77\. **Dutavilambita** māha na, bhā bha,rā.

{para:78} 78\. Vasu yuga viratī nā,myā’ **puṭo’**yaṃ.

{para:79} 79\. Na, ya, sahitā nyā’ **kusumavicittā.**

{para:80} 80\. **Bhujaṅga’ppayātaṃ** bhave veda, yehi.

{para:81} 81\. Na, bha, ja, rehi bhavati’**ppiyaṃvadā.**

{para:82} 82\. Vuttā sudhīhi **lalitā** ta, bhā ja, rā.

{para:83} 83\. **Pamitakkharā** sa, ja, sa,sehu’ditā.

{para:84} 84\. Na,na,bha,ra,sahitā’bhihitu’**jjalā.**

{para:85} 85\. Pañca’ssa’cchinnā, **vessadevī** ma,mā yā.

{para:86} 86\. Bhavati {pb:M:0.0197} hi **tāmarasaṃ** na, ja, jā yo.

{para:87} 87\. **‘Kamalā’**ti ñeyyā sa,ya,sehi yo ce.

::centre
Jagatī.
::

{para:88} 88\. Mnā jrā go, tidasayati’**ppahassiṇī** sā.

{para:89} 89\. Catu,ggahe,hi’ha **rucirā,** ja,bhā sja,gā.

::centre
Atijagatī.
::

{para:90} 90\. Na,na,ra,sa,lahu,gā,sarehi’**parājitā.**

{para:91} 91\. Na,na,bha,na,la,gi’ti,**ppaharaṇakalikā.**

{para:92} 92\. Vuttā **vasantatilakā** ta,bha,jā ja,gā go.

::centre
Sakkarī.
::

{para:93} 93\. Dvihata haya lahu ra’tha gi’ti **sasikalā.**

{para:94} 94\. Vasu,haya,yati ri’ha,**maṇiguṇanikaro.**

{para:95} 95\. Na,na,ma,ya,ya,yutā’yaṃ,**mālinī** bhogi’sīhi.

{para:96} 96\. Bhavati na,jā,bha,jā rasahitā **pabhaddakaṃ.**

::centre
Atisakkarī.
::

{para:97} 97\. Na,ja,bha,ja,rā sadā bhavati **vāṇinī** ga, yuttā.

::centre
Aṭṭhi.
::

{para:98} 98\. Ya, mā no so bhalgā, rasa, haravirāmā **sikharaṇī.**

{para:99} 99\. Rasa, yugi, sito, no so mrā slā, gya’dā **hariṇī** tadā.

{para:100} 100\. **Mandakkantā,** ma,bha,na,ta,ta,gā, go yugu,tva,ssakehi.

::centre
Accaṭṭhi.
::

{para:101} 101\. Mo to no yo yā, **kusumitalatā, vellitā’** kkhu,tvi,sīhi.

::centre
Dhuti.
::

{para:102} 102\. Rasu,tva,ssehi ymā, na,sa,ra,ra,garū, **meghavipphujjitā** sā.

{para:103} 103\. Akkassehi yati msa,jāsa,ta,ta,gā, **saddūlavikkīḷitaṃ.**

::centre
Atidhuti.
::

{para:104} 104\. **Vutta** {pb:M:0.0198} mīdisaṃ tu nāmato ra,jā ra,jā ra,jā garū,lahū ca.

::centre
Kati.
::

{para:105} 105\. Mrā bhnā yo yo’tra yena,tti,muni, yatiyutā, **sandharā** kittitā’yaṃ.

::centre
Pakati.
::

{para:106} 106\. O na,ra,nā ra,nā ca tha garū dasa,kka,viramañhi **bhaddaka’**midaṃ.

::centre
Ākati.
::

::centre
Iti vuttodaye chandasi samavuttiniddeso nāma
::

::centre
Tatiyo paricchedo.
::

### 4. Aḍḍhasamavuttiniddesa-catutthapariccheda

::hangnum
107\.
::

::gatha1
Visame yadi sā sa,la,gā same,
::

::gathalast
Bha,ttayato garukā vu’**pacittaṃ.**
::

::hangnum
108\.
::

::gatha1
Bha,ttayato yadi gā **dutamajjhā;**
::

::gathalast
Yadi punare’va bhavanti na, jā **jyā.**
::

::hangnum
109\.
::

::gatha1
Yadi sa,ttitayaṃ garuyuttaṃ,
::

::gathalast
**Vegavatī** yadi bha,ttitayā gā.
::

::hangnum
110\.
::

::gatha1
To jo visame rato garū ce;
::

::gathalast
Smā jgā **bhaddavirāja** mettha go ce.
::

::hangnum
111\.
::

::gatha1
Visame sa, jā sa,garu,yuttā;
::

::gathalast
**Ketumatī** same bha,ra,na,gā go.
::

::hangnum
112\.
::

::gatha1
**Ākhyānakī** tā visame ja, gā go; (Indavajira)
::

::gathalast
Ja,tā ja,gā go tu same’tha pāde. (upendavajira)
::

::hangnum
113\.
::

::gatha1
Ja,tā ja,gā go visame same tu; (Upendavajira)
::

::gathalast
Tā jo ga,gā ce **viparītapubbā.** (indavajira)
::

::hangnum
114\.
::

::gatha1
Sa,sa,to sa,la,gā visame same;
::

::gathalast
Na,bha,bha,rā bhavate **hariṇaplutā.**
::

::hangnum
115\.
::

::gatha1
Yadi na,na,ra,la,gā na,jā ja,rā,
::

::gathalast
Yadi ca tadā’**paravatta** micchati.
::

::hangnum
116\.
::

::gatha1
Visama {pb:M:0.0199} mupagatā na,nā ra,yā ce;
::

::gathalast
Na,ja,ja,ra,gā samake ca **pupphitaggā.**
::

::centre
Dvayaṃ midaṃ **vetālīya’**ppabhedo.
::

::hangnum
117\.
::

::gatha1
Sā **yavā**dikā **matī** ra,jā ra,jā tva,
::

::gathalast
Same same ja,rā ja,rā garū bhaveyyuṃ.
::

::centre
Iti vuttodaye chandasi aḍḍhasamavuttiniddeso nāma
::

::centre
Catuttho paricchedo.
::

### 5. Visamavuttiniddesa-pañcamapariccheda

{para:118} 118\. Na’ṭṭhakkharesu pādesu, snā’dimhā yo’ṇṇavā **vattaṃ.**

{para:119} 119\. Samesu sindhuto jena, **pathyāvattaṃ** pakittitaṃ.

{para:120} 120\. Ojesu jena sindhuto, ta’meva **vīparītā’di.**

{para:121} 121\. Na,kāro ce jaladhito, **capalāvatta’**micce’taṃ.

{para:122} 122\. Same lo sattamo yassā, **vipulā** piṅgalassa sā.

{para:123} 123\. **Setava**ssā’khilesupi.

{para:124} 124\. Bhena’ṇṇavā **bha’bbipulā.**

{para:125} 125\. Eva’**maññā ro** catutthā.

{para:126} 126\. No’ṇṇavā ce **navipulā.**

{para:127} 127\. To’ṇṇavā tathā’**ññā** siyā.

::centre
Vatta’ppabhedo.
::

::hangnum
128\.
::

::gatha1
Nadissate’ttha yaṃ chandaṃ, payoge dissate yadi;
::

::gathalast
Visama’kkharapādaṃ taṃ, **gāthā** sāmaññanāmato.
::

::centre
Iti vuttodaye chandasi visamavutti niddeso nāma
::

::centre
Pañcamo paricchedo.
::

### 6. Chappaccayavibhāga-chaṭṭhapariccheda

#### Patthāranaya

::hangnum
129\.
::

::gatha1
Patthāre {pb:M:0.0200} sabbage pāde, pubbagā’dho lpa’re samā;
::

::gathalast
Pubbe garu te ca mime, kattabbā yāva sabbalā.
::

#### Naṭṭhanaya

::hangnum
130\.
::

::gatha1
Naṭṭhassa yo bhaveyya’ṅko, tasmiṃ lo’ddhikate same;
::

::gathalast
Visame tve’kasahite, bhaveyya’ddhikate garu.
::

#### Uddiṭṭhanaya

::hangnum
131\.
::

::gatha1
Ekā’dinukkamena’ṅke, pubbādho dviguṇe likhe;
::

::gathalast
Missakehi lahuṭṭhehi, se’kehu’ddiṭṭhakaṃ bhave.
::

#### Sabbagalakriyanaya

::hangnum
132\.
::

::gatha1
Vutta’kkhara samā saṅkhyā, likkhya seko’parū’pari;
::

::gathalast
Ekekahīna mekādi, nu’ṭṭhāne sabbagādikaṃ.
::

#### Vuttasaṅkhyānaya

::hangnum
133\.
::

::gatha1
Garukriyā’ṅka sandohe, bhave saṅkhyā vimissite;
::

::gathalast
Uddiṭṭha’ṅka samāhāro, se’ko ve’maṃ samā’naye.
::

#### Vuttaaddhānaya

::hangnum
134\.
::

::gatha1
Saṅkhyeva dviguṇe’kūnā, vitthārā’yāmasambhavā;
::

::gathalast
Vuttassa’ddha’ntarānañca, garulānañca aṅgulaṃ.
::

::centre
Iti vuttodaye chandasi chappaccayavibhāgo nāma
::

::centre
Chaṭṭho paricchedo.
::

#### Nigamana

::hangnum
135\.
::

::gatha1
Sela’ntarā’yatana {pb:M:0.0201} vāsika **sīla’**tthera,
::

::gatha2
Pādo garu gguṇagaru jjayataṃ mame’so;
::

::gatha3
Yassa ppabhāva’mavalamba maye’disopi,
::

::gathalast
Sampādito’bhimata siddhikaro parattho.
::

::hangnum
136\.
::

::gatha1
Parattha sampādanato, puññenā’dhigatena’haṃ;
::

::gathalast
Parattha sampādanako, bhaveyyaṃ jāti jātiyaṃ.
::

::hangnum
137\.
::

::gatha1
Avalokita mattena, yathā chappaccayā mayā;
::

::gathalast
Sādhitā sādhayante’va, micchitatthampi pāṇinoti.
::

::centre
Iti saṅgharakkhitamahāsāmittherena viracitaṃ
::

::centre
Vuttodayappakaraṇaṃ pariniṭṭhitaṃ.
::
