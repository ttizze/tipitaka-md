

# Hetu





(44.)

1830\. Parittaṃ saraṇaṃ dhammaṃ paṭicca paritto saraṇo dhammo uppajjati hetupaccayā. (Saṃkhittaṃ.)

1831\. Hetuyā ekaṃ…pe…  avigate ekaṃ. (Saṃkhittaṃ.)

1832\. (Sahajātavārepi…pe…  pañhāvārepi sabbattha ekaṃ.)

(45.)

1833\. Parittaṃ araṇaṃ dhammaṃ paṭicca paritto araṇo dhammo uppajjati hetupaccayā…  tīṇi.

1834\. Mahaggataṃ araṇaṃ dhammaṃ paṭicca mahaggato araṇo dhammo uppajjati hetupaccayā…  tīṇi.

1835\. Appamāṇaṃ araṇaṃ dhammaṃ paṭicca appamāṇo araṇo dhammo uppajjati hetupaccayā…  tīṇi.

1836\. Parittaṃ araṇañca mahaggataṃ araṇañca dhammaṃ paṭicca paritto araṇo dhammo uppajjati hetupaccayā…  tīṇi.

1837\. Parittaṃ araṇañca appamāṇaṃ araṇañca dhammaṃ paṭicca paritto araṇo dhammo uppajjati hetupaccayā. (1) (Saṃkhittaṃ.)

(46.)

1838\. Hetuyā terasa, ārammaṇe pañca, adhipatiyā nava…pe…  aññamaññe satta…pe…  purejāte āsevane tīṇi…pe…  avigate terasa. (Saṃkhittaṃ.)

1839\. (Sahajātavārepi…pe…  pañhāvārepi sabbattha vitthāro.)



