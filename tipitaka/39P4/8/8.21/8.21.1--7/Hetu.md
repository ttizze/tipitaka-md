# Hetu

(66.)

1911\. Ajjhattārammaṇaṃ saraṇaṃ dhammaṃ paṭicca ajjhattārammaṇo saraṇo dhammo uppajjati hetupaccayā. (1)

1912\. Bahiddhārammaṇaṃ saraṇaṃ dhammaṃ paṭicca bahiddhārammaṇo saraṇo dhammo uppajjati hetupaccayā. (1) (Saṃkhittaṃ.)

1913\. Hetuyā dve…pe…  avigate dve. (Saṃkhittaṃ.)

1914\. (Sahajātavārepi…pe…  pañhāvārepi sabbattha vitthāro.)

(67.)

1915\. Ajjhattārammaṇaṃ araṇaṃ dhammaṃ paṭicca ajjhattārammaṇo araṇo dhammo uppajjati hetupaccayā. (1)

1916\. Bahiddhārammaṇaṃ araṇaṃ dhammaṃ paṭicca bahiddhārammaṇo araṇo dhammo uppajjati hetupaccayā. (1) (Saṃkhittaṃ.)

1917\. Hetuyā dve…pe…  avigate dve. (Saṃkhittaṃ.)

1918\. (Sahajātavārepi…pe…  pañhāvārepi sabbattha vitthāro.)
