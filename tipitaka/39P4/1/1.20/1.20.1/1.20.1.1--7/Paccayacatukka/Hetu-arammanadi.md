

# Hetu-ārammaṇādi







(224.)

850\. Ajjhatto hetu dhammo ajjhattassa hetussa dhammassa hetupaccayena paccayo. (1)

851\. Bahiddhā hetu dhammo bahiddhā hetussa dhammassa hetupaccayena paccayo.

852\. Ajjhatto hetu dhammo ajjhattassa hetussa dhammassa ārammaṇapaccayena paccayo. Ajjhatto hetu dhammo bahiddhā hetussa dhammassa ārammaṇapaccayena paccayo. (2)

853\. Bahiddhā hetu dhammo bahiddhā hetussa dhammassa ārammaṇapaccayena paccayo. Bahiddhā hetu dhammo ajjhattassa hetussa dhammassa ārammaṇapaccayena paccayo. (2)

(225.)

854\. Ajjhatto hetu dhammo ajjhattassa hetussa dhammassa adhipatipaccayena paccayo. (1)

855\. Bahiddhā hetu dhammo bahiddhā hetussa dhammassa adhipatipaccayena paccayo. (1)

856\. Ajjhatto hetu dhammo ajjhattassa hetussa dhammassa anantarapaccayena paccayo. (1)

857\. Bahiddhā hetu dhammo bahiddhā hetussa dhammassa anantarapaccayena paccayo. (1) (Saṃkhittaṃ.)

(226.)

858\. Hetuyā dve, ārammaṇe cattāri, adhipatiyā dve, anantare dve, samanantare dve, sahajāte dve, aññamaññe dve, nissaye dve, upanissaye cattāri…pe…  avigate dve. (Saṃkhittaṃ.)

859\. Nahetuyā cattāri, naārammaṇe cattāri. (Saṃkhittaṃ.)

860\. Hetupaccayā naārammaṇe dve. (Saṃkhittaṃ.)

861\. Nahetupaccayā ārammaṇe cattāri. (Saṃkhittaṃ.)

862\. (Yathā kusalattike pañhāvāraṃ, evaṃ vitthāretabbaṃ.)



