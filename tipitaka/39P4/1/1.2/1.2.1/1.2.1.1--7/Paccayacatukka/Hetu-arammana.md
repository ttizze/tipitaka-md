# Hetu-ārammaṇa

(27.)

88\. Sukhāya vedanāya sampayutto hetu dhammo sukhāya vedanāya sampayuttassa hetussa dhammassa hetupaccayena paccayo. (1)

89\. Dukkhāya vedanāya sampayutto hetu dhammo dukkhāya vedanāya sampayuttassa hetussa dhammassa hetupaccayena paccayo. (1)

90\. Adukkhamasukhāya vedanāya sampayutto hetu dhammo adukkhamasukhāya vedanāya sampayuttassa hetussa dhammassa hetupaccayena paccayo. (1)

(28.)

91\. Sukhāya vedanāya sampayutto hetu dhammo sukhāya vedanāya sampayuttassa hetussa dhammassa ārammaṇapaccayena paccayo…  tīṇi.

92\. Dukkhāya vedanāya sampayutto hetu dhammo dukkhāya vedanāya sampayuttassa hetussa dhammassa ārammaṇapaccayena paccayo…  tīṇi.

93\. Adukkhamasukhāya vedanāya sampayutto hetu dhammo adukkhamasukhāya vedanāya sampayuttassa hetussa dhammassa ārammaṇapaccayena paccayo…  tīṇi. (Saṃkhittaṃ.)

(29.)

94\. Hetuyā tīṇi, ārammaṇe nava, adhipatiyā cattāri, anantare cha, samanantare cha, sahajāte tīṇi, aññamaññe tīṇi, nissaye tīṇi, upanissaye nava, āsevane tīṇi, vipāke dve, indriye dve, magge dve, sampayutte tīṇi, atthiyā tīṇi, natthiyā cha, vigate cha, avigate tīṇi. (Saṃkhittaṃ.)

95\. Nahetuyā nava, naārammaṇe nava. (Saṃkhittaṃ.)

96\. Hetupaccayā naārammaṇe tīṇi. (Saṃkhittaṃ.)

97\. Nahetupaccayā ārammaṇe nava. (Saṃkhittaṃ.)

98\. (Yathā kusalattike pañhāvāraṃ, evaṃ vitthāretabbaṃ.)
