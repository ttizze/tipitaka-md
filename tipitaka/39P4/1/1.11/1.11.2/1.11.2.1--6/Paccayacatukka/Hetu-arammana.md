# Hetu-ārammaṇa

(153.)

542\. Sekkhaṃ nahetuṃ dhammaṃ paṭicca sekkho nahetu dhammo uppajjati hetupaccayā. Sekkhaṃ nahetuṃ dhammaṃ paṭicca nevasekkhanāsekkho nahetu dhammo uppajjati hetupaccayā. Sekkhaṃ nahetuṃ dhammaṃ paṭicca sekkho nahetu ca nevasekkhanāsekkho nahetu ca dhammā uppajjanti hetupaccayā. (3)

543\. Asekkhaṃ nahetuṃ dhammaṃ paṭicca asekkho nahetu dhammo uppajjati hetupaccayā…  tīṇi.

544\. Nevasekkhanāsekkhaṃ nahetuṃ dhammaṃ paṭicca nevasekkhanāsekkho nahetu dhammo uppajjati hetupaccayā. (1)

545\. Sekkhaṃ nahetuñca nevasekkhanāsekkhaṃ nahetuñca dhammaṃ paṭicca nevasekkhanāsekkho nahetu dhammo uppajjati hetupaccayā. (1)

546\. Asekkhaṃ nahetuñca nevasekkhanāsekkhaṃ nahetuñca dhammaṃ paṭicca nevasekkhanāsekkho nahetu dhammo uppajjati hetupaccayā. (1)

(154.)

547\. Sekkhaṃ nahetuṃ dhammaṃ paṭicca sekkho nahetu dhammo uppajjati ārammaṇapaccayā. (1)

548\. Asekkhaṃ nahetuṃ dhammaṃ paṭicca asekkho nahetu dhammo uppajjati ārammaṇapaccayā. (1)

549\. Nevasekkhanāsekkhaṃ nahetuṃ dhammaṃ paṭicca nevasekkhanāsekkho nahetu dhammo uppajjati ārammaṇapaccayā. (1) (Saṃkhittaṃ.)

550\. Hetuyā nava, ārammaṇe tīṇi, adhipatiyā nava…pe…  āsevane dve…pe…  avigate nava. (Saṃkhittaṃ.)
