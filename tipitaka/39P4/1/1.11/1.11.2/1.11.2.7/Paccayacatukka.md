# Paccayacatukka

(156.)

556\. Sekkho nahetu dhammo nevasekkhanāsekkhassa nahetussa dhammassa ārammaṇapaccayena paccayo. (1)

557\. Asekkho nahetu dhammo nevasekkhanāsekkhassa nahetussa dhammassa ārammaṇapaccayena paccayo. (1)

558\. Nevasekkhanāsekkho nahetu dhammo nevasekkhanāsekkhassa nahetussa dhammassa ārammaṇapaccayena paccayo. Nevasekkhanāsekkho nahetu dhammo sekkhassa nahetussa dhammassa ārammaṇapaccayena paccayo. Nevasekkhanāsekkho nahetu dhammo asekkhassa nahetussa dhammassa ārammaṇapaccayena paccayo. (3)

559\. Sekkho nahetu dhammo sekkhassa nahetussa dhammassa adhipatipaccayena paccayo…  tīṇi.

560\. Asekkho nahetu dhammo asekkhassa nahetussa dhammassa adhipatipaccayena paccayo…  tīṇi.

561\. Nevasekkhanāsekkho nahetu dhammo nevasekkhanāsekkhassa nahetussa dhammassa adhipatipaccayena paccayo…  tīṇi. (Saṃkhittaṃ.)

(157.)

562\. Ārammaṇe pañca, adhipatiyā nava, anantare aṭṭha, samanantare aṭṭha, sahajāte nava, aññamaññe tīṇi, nissaye terasa, upanissaye aṭṭha, purejāte pacchājāte tīṇi, āsevane dve, kamme aṭṭha, vipāke satta, āhāre indriye jhāne magge satta, sampayutte tīṇi, vippayutte pañca…pe…  avigate terasa. (Saṃkhittaṃ.)

563\. Nahetuyā cuddasa, naārammaṇe cuddasa. (Saṃkhittaṃ.)

564\. Ārammaṇapaccayā nahetuyā pañca. (Saṃkhittaṃ.)

565\. Nahetupaccayā ārammaṇe pañca. (Saṃkhittaṃ.)

566\. (Yathā kusalattike pañhāvāraṃ, evaṃ vitthāretabbaṃ.)
