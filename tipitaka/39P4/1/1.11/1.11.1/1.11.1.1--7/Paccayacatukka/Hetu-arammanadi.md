# Hetu-ārammaṇādi

(148.)

525\. Sekkho hetu dhammo sekkhassa hetussa dhammassa hetupaccayena paccayo. (1)

526\. Asekkho hetu dhammo asekkhassa hetussa dhammassa hetupaccayena paccayo. (1)

527\. Nevasekkhanāsekkho hetu dhammo nevasekkhanāsekkhassa hetussa dhammassa hetupaccayena paccayo. (1)

(149.)

528\. Sekkho hetu dhammo nevasekkhanāsekkhassa hetussa dhammassa ārammaṇapaccayena paccayo. (1)

529\. Asekkho hetu dhammo nevasekkhanāsekkhassa hetussa dhammassa ārammaṇapaccayena paccayo. (1)

530\. Nevasekkhanāsekkho hetu dhammo nevasekkhanāsekkhassa hetussa dhammassa ārammaṇapaccayena paccayo. (1)

(150.)

531\. Sekkho hetu dhammo sekkhassa hetussa dhammassa adhipatipaccayena paccayo. Sekkho hetu dhammo nevasekkhanāsekkhassa hetussa dhammassa adhipatipaccayena paccayo. (2)

532\. Asekkho hetu dhammo asekkhassa hetussa dhammassa adhipatipaccayena paccayo. Asekkho hetu dhammo nevasekkhanāsekkhassa hetussa dhammassa adhipatipaccayena paccayo. (2)

533\. Nevasekkhanāsekkho hetu dhammo nevasekkhanāsekkhassa hetussa dhammassa adhipatipaccayena paccayo. (1)

(151.)

534\. Sekkho hetu dhammo sekkhassa hetussa dhammassa anantarapaccayena paccayo. Sekkho hetu dhammo asekkhassa hetussa dhammassa anantarapaccayena paccayo. Sekkho hetu dhammo nevasekkhanāsekkhassa hetussa dhammassa anantarapaccayena paccayo. (3)

535\. Asekkho hetu dhammo asekkhassa hetussa dhammassa anantarapaccayena paccayo. Asekkho hetu dhammo nevasekkhanāsekkhassa hetussa dhammassa anantarapaccayena paccayo. (2)

536\. Nevasekkhanāsekkho hetu dhammo nevasekkhanāsekkhassa hetussa dhammassa anantarapaccayena paccayo. Nevasekkhanāsekkho hetu dhammo sekkhassa hetussa dhammassa anantarapaccayena paccayo. Nevasekkhanāsekkho hetu dhammo asekkhassa hetussa dhammassa anantarapaccayena paccayo. (3) (Saṃkhittaṃ.)

(152.)

537\. Hetuyā tīṇi, ārammaṇe tīṇi, adhipatiyā pañca, anantare aṭṭha, samanantare aṭṭha, sahajāte tīṇi, aññamaññe tīṇi, nissaye tīṇi, upanissaye aṭṭha…pe…  āsevane dve, vipāke tīṇi, indriye magge sampayutte tīṇi…pe…  avigate tīṇi. (Saṃkhittaṃ.)

538\. Nahetuyā aṭṭha, naārammaṇe aṭṭha. (Saṃkhittaṃ.)

539\. Hetupaccayā naārammaṇe tīṇi. (Saṃkhittaṃ.)

540\. Nahetupaccayā ārammaṇe tīṇi. (Saṃkhittaṃ.)

541\. (Yathā kusalattike pañhāvāraṃ, evaṃ vitthāretabbaṃ.)
