# Hetu

(146.)

517\. Sekkhaṃ hetuṃ dhammaṃ paṭicca sekkho hetu dhammo uppajjati hetupaccayā. (1)

518\. Asekkhaṃ hetuṃ dhammaṃ paṭicca asekkho hetu dhammo uppajjati hetupaccayā. (1)

519\. Nevasekkhanāsekkhaṃ hetuṃ dhammaṃ paṭicca nevasekkhanāsekkho hetu dhammo uppajjati hetupaccayā. (1) (Saṃkhittaṃ.)

(147.)

520\. Hetuyā tīṇi, ārammaṇe tīṇi, adhipatiyā tīṇi…pe…  āsevane dve…pe…  avigate tīṇi. (Saṃkhittaṃ.)

521\. Naadhipatiyā tīṇi, napurejāte tīṇi, napacchājāte tīṇi, naāsevane tīṇi, navipāke dve, navippayutte tīṇi. (Saṃkhittaṃ.)

522\. Hetupaccayā naadhipatiyā tīṇi. (Saṃkhittaṃ.)

523\. Naadhipatipaccayā hetuyā tīṇi. (Saṃkhittaṃ.)

524\. (Sahajātavārampi…pe…  sampayuttavārampi vitthāretabbaṃ.)
