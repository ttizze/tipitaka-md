

# Hetu







(124.)

433\. Dassanena pahātabbahetukaṃ hetuṃ dhammaṃ paṭicca dassanena pahātabbahetuko hetu dhammo uppajjati hetupaccayā. (1)

434\. Bhāvanāya pahātabbahetukaṃ hetuṃ dhammaṃ paṭicca bhāvanāya pahātabbahetuko hetu dhammo uppajjati hetupaccayā. (1)

435\. Nevadassanena nabhāvanāya pahātabbahetukaṃ hetuṃ dhammaṃ paṭicca nevadassanena nabhāvanāya pahātabbahetuko hetu dhammo uppajjati hetupaccayā (1) (Saṃkhittaṃ.)

(125.)

436\. Hetuyā tīṇi, ārammaṇe tīṇi…pe…  avigate tīṇi. (Saṃkhittaṃ.)

437\. Naadhipatiyā tīṇi, napurejāte tīṇi…pe…  navippayutte tīṇi. (Saṃkhittaṃ.)

438\. (Sahajātavārampi…pe…  sampayuttavārampi paṭiccavārasadisaṃ vitthāretabbaṃ.)

(126.)

439\. Dassanena pahātabbahetuko hetu dhammo dassanena pahātabbahetukassa hetussa dhammassa hetupaccayena paccayo. (Saṃkhittaṃ.)

440\. Hetuyā tīṇi, ārammaṇe aṭṭha, adhipatiyā cha, anantare samanantare pañca, sahajāte aññamaññe nissaye tīṇi, upanissaye aṭṭha, āsevane tīṇi, vipāke indriye magge ekaṃ, sampayutte tīṇi…pe…  avigate tīṇi. (Saṃkhittaṃ.)

441\. Nahetuyā aṭṭha, naārammaṇe aṭṭha. (Saṃkhittaṃ.)

442\. Hetupaccayā naārammaṇe tīṇi. (Saṃkhittaṃ.)

443\. Nahetupaccayā ārammaṇe aṭṭha. (Saṃkhittaṃ.)

444\. (Yathā kusalattike pañhāvāraṃ, evaṃ vitthāretabbaṃ.)



