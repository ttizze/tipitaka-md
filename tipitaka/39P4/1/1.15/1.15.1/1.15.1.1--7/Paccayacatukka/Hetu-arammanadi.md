

# Hetu-ārammaṇādi







(182.)

673\. Micchattaniyato hetu dhammo micchattaniyatassa hetussa dhammassa hetupaccayena paccayo. (1)

674\. Sammattaniyato hetu dhammo sammattaniyatassa hetussa dhammassa hetupaccayena paccayo. (1)

675\. Aniyato hetu dhammo aniyatassa hetussa dhammassa hetupaccayena paccayo. (1)

676\. Micchattaniyato hetu dhammo aniyatassa hetussa dhammassa ārammaṇapaccayena paccayo. (1)

677\. Sammattaniyato hetu dhammo aniyatassa hetussa dhammassa ārammaṇapaccayena paccayo. (1)

678\. Aniyato hetu dhammo aniyatassa hetussa dhammassa ārammaṇapaccayena paccayo. (1)

679\. Aniyato hetu dhammo micchattaniyatassa hetussa dhammassa ārammaṇapaccayena paccayo. (1)

680\. Sammattaniyato hetu dhammo sammattaniyatassa hetussa dhammassa adhipatipaccayena paccayo. Sammattaniyato hetu dhammo aniyatassa hetussa dhammassa adhipatipaccayena paccayo. (2)

681\. Aniyato hetu dhammo aniyatassa hetussa dhammassa adhipatipaccayena paccayo. (1)



