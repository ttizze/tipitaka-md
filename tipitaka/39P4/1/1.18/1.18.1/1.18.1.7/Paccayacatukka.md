

# Paccayacatukka






(210.)

801\. Paccuppanno hetu dhammo paccuppannassa hetussa dhammassa hetupaccayena paccayo. (1)

802\. Atīto hetu dhammo paccuppannassa hetussa dhammassa ārammaṇapaccayena paccayo. Anāgato hetu dhammo paccuppannassa hetussa dhammassa ārammaṇapaccayena paccayo. (2) (Saṃkhittaṃ.)

(211.)

803\. Hetuyā ekaṃ, ārammaṇe dve, adhipatiyā tīṇi…pe…  sahajāte ekaṃ, aññamaññe ekaṃ, nissaye ekaṃ, upanissaye dve…pe…  vipāke ekaṃ, indriye ekaṃ, magge ekaṃ, sampayutte ekaṃ, atthiyā ekaṃ…pe…  avigate ekaṃ. (Saṃkhittaṃ.)

804\. Nahetuyā dve, naārammaṇe dve. (Saṃkhittaṃ.)

805\. Hetupaccayā naārammaṇe ekaṃ. (Saṃkhittaṃ.)

806\. Nahetupaccayā ārammaṇe dve. (Saṃkhittaṃ.)



