# Hetu

(170.)

628\. Parittārammaṇaṃ nahetuṃ dhammaṃ paṭicca parittārammaṇo nahetu dhammo uppajjati hetupaccayā. (Saṃkhittaṃ.)

629\. Hetuyā tīṇi, ārammaṇe tīṇi, adhipatiyā tīṇi…pe…  avigate tīṇi. (Saṃkhittaṃ.)

(171.)

630\. Parittārammaṇaṃ nahetuṃ dhammaṃ paṭicca parittārammaṇo nahetu dhammo uppajjati nahetupaccayā. (Saṃkhittaṃ.)

631\. Nahetuyā tīṇi, naadhipatiyā tīṇi…pe…  najhāne ekaṃ…pe…  navippayutte tīṇi. (Saṃkhittaṃ.)

632\. Hetupaccayā naadhipatiyā tīṇi. (Saṃkhittaṃ.)

633\. Nahetupaccayā ārammaṇe tīṇi. (Saṃkhittaṃ.)

634\. (Sahajātavārampi…pe…  sampayuttavārampi paṭiccavārasadisaṃ vitthāretabbaṃ.)
