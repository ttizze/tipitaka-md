

# Hetu-ārammaṇādi







(66.)

213\. Saṃkiliṭṭhasaṃkilesiko hetu dhammo saṃkiliṭṭhasaṃkilesikassa hetussa dhammassa hetupaccayena paccayo. (1)

214\. Asaṃkiliṭṭhasaṃkilesiko hetu dhammo asaṃkiliṭṭhasaṃkilesikassa hetussa dhammassa hetupaccayena paccayo. (1)

215\. Asaṃkiliṭṭhaasaṃkilesiko hetu dhammo asaṃkiliṭṭhaasaṃkilesikassa hetussa dhammassa hetupaccayena paccayo. (1)

(67.)

216\. Saṃkiliṭṭhasaṃkilesiko hetu dhammo saṃkiliṭṭhasaṃkilesikassa hetussa dhammassa ārammaṇapaccayena paccayo…  dve.

217\. Asaṃkiliṭṭhasaṃkilesiko hetu dhammo asaṃkiliṭṭhasaṃkilesikassa hetussa dhammassa ārammaṇapaccayena paccayo…  dve.

218\. Asaṃkiliṭṭhaasaṃkilesiko hetu dhammo asaṃkiliṭṭhasaṃkilesikassa hetussa dhammassa ārammaṇapaccayena paccayo. (1)

(68.)

219\. Saṃkiliṭṭhasaṃkilesiko hetu dhammo saṃkiliṭṭhasaṃkilesikassa hetussa dhammassa adhipatipaccayena paccayo. (1)

220\. Asaṃkiliṭṭhasaṃkilesiko hetu dhammo asaṃkiliṭṭhasaṃkilesikassa hetussa dhammassa adhipatipaccayena paccayo. Asaṃkiliṭṭhasaṃkilesiko hetu dhammo saṃkiliṭṭhasaṃkilesikassa hetussa dhammassa adhipatipaccayena paccayo. (2)

221\. Asaṃkiliṭṭhaasaṃkilesiko hetu dhammo asaṃkiliṭṭhaasaṃkilesikassa hetussa dhammassa adhipatipaccayena paccayo…  dve.

(69.)

222\. Saṃkiliṭṭhasaṃkilesiko hetu dhammo saṃkiliṭṭhasaṃkilesikassa hetussa dhammassa anantarapaccayena paccayo…  cha…pe… .

223\. Saṃkiliṭṭhasaṃkilesiko hetu dhammo saṃkiliṭṭhasaṃkilesikassa hetussa dhammassa upanissayapaccayena paccayo. Saṃkiliṭṭhasaṃkilesiko hetu dhammo asaṃkiliṭṭhasaṃkilesikassa hetussa dhammassa upanissayapaccayena paccayo. Saṃkiliṭṭhasaṃkilesiko hetu dhammo asaṃkiliṭṭhaasaṃkilesikassa hetussa dhammassa upanissayapaccayena paccayo. (3)

224\. Asaṃkiliṭṭhasaṃkilesiko hetu dhammo asaṃkiliṭṭhasaṃkilesikassa hetussa dhammassa upanissayapaccayena paccayo…  tīṇi.

225\. Asaṃkiliṭṭhaasaṃkilesiko hetu dhammo asaṃkiliṭṭhaasaṃkilesikassa hetussa dhammassa upanissayapaccayena paccayo…  dve. (Saṃkhittaṃ.)

(70.)

226\. Hetuyā tīṇi, ārammaṇe pañca, adhipatiyā pañca, anantare cha, samanantare cha, sahajāte tīṇi, aññamaññe tīṇi, nissaye tīṇi, upanissaye aṭṭha, āsevane tīṇi, vipāke dve, indriye dve, magge dve, sampayutte tīṇi…pe…  avigate tīṇi. (Saṃkhittaṃ.)

227\. Nahetuyā aṭṭha, naārammaṇe aṭṭha. (Saṃkhittaṃ.)

228\. Hetupaccayā naārammaṇe tīṇi. (Saṃkhittaṃ.)

229\. Nahetupaccayā ārammaṇe pañca. (Saṃkhittaṃ.)

230\. (Yathā kusalattike pañhāvāraṃ, evaṃ vitthāretabbaṃ.)



