

# Hetu-ārammaṇādi







(159.)

573\. Paritto hetu dhammo parittassa hetussa dhammassa hetupaccayena paccayo. (1)

574\. Mahaggato hetu dhammo mahaggatassa hetussa dhammassa hetupaccayena paccayo. (1)

575\. Appamāṇo hetu dhammo appamāṇassa hetussa dhammassa hetupaccayena paccayo. (1)

576\. Paritto hetu dhammo parittassa hetussa dhammassa ārammaṇapaccayena paccayo. Paritto hetu dhammo mahaggatassa hetussa dhammassa ārammaṇapaccayena paccayo. (2)

577\. Mahaggato hetu dhammo mahaggatassa hetussa dhammassa ārammaṇapaccayena paccayo. Mahaggato hetu dhammo parittassa hetussa dhammassa ārammaṇapaccayena paccayo. (2)

578\. Appamāṇo hetu dhammo parittassa hetussa dhammassa ārammaṇapaccayena paccayo. Appamāṇo hetu dhammo mahaggatassa hetussa dhammassa ārammaṇapaccayena paccayo. (2)

(160.)

579\. Paritto hetu dhammo parittassa hetussa dhammassa adhipatipaccayena paccayo. (1)

580\. Mahaggato hetu dhammo mahaggatassa hetussa dhammassa adhipatipaccayena paccayo. Mahaggato hetu dhammo parittassa hetussa dhammassa adhipatipaccayena paccayo. (2)

581\. Appamāṇo hetu dhammo appamāṇassa hetussa dhammassa adhipatipaccayena paccayo…  dve.

582\. Paritto hetu dhammo parittassa hetussa dhammassa anantarapaccayena paccayo. Paritto hetu dhammo mahaggatassa hetussa dhammassa anantarapaccayena paccayo. Paritto hetu dhammo appamāṇassa hetussa dhammassa anantarapaccayena paccayo. (3)

583\. Mahaggato hetu dhammo mahaggatassa hetussa dhammassa anantarapaccayena paccayo. Mahaggato hetu dhammo parittassa hetussa dhammassa anantarapaccayena paccayo. Mahaggato hetu dhammo appamāṇassa hetussa dhammassa anantarapaccayena paccayo. (3)

584\. Appamāṇo hetu dhammo appamāṇassa hetussa dhammassa anantarapaccayena paccayo. Appamāṇo hetu dhammo parittassa hetussa dhammassa anantarapaccayena paccayo. Appamāṇo hetu dhammo mahaggatassa hetussa dhammassa anantarapaccayena paccayo. (3)

585\. Paritto hetu dhammo parittassa hetussa dhammassa upanissayapaccayena paccayo. (Saṃkhittaṃ.)

(161.)

586\. Hetuyā tīṇi, ārammaṇe cha, adhipatiyā pañca, anantare nava, samanantare nava, sahajāte tīṇi, aññamaññe tīṇi, nissaye tīṇi, upanissaye nava, āsevane cattāri, vipāke tīṇi, indriye magge sampayutte tīṇi…pe…  avigate tīṇi. (Saṃkhittaṃ.)

587\. Nahetuyā nava, naārammaṇe nava. (Saṃkhittaṃ.)

588\. Hetupaccayā naārammaṇe tīṇi. (Saṃkhittaṃ.)

589\. Nahetupaccayā ārammaṇe cha. (Saṃkhittaṃ.)

590\. (Yathā kusalattike pañhāvāraṃ, evaṃ vitthāretabbaṃ.)



