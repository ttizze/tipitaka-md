# Hetu-ārammaṇa

(32.)

1425\. Kusalo anupādinno dhammo kusalassa anupādinnassa dhammassa hetupaccayena paccayo…  tīṇi.

1426\. Akusalo anupādinno dhammo akusalassa anupādinnassa dhammassa hetupaccayena paccayo…  tīṇi.

1427\. Abyākato anupādinno dhammo abyākatassa anupādinnassa dhammassa hetupaccayena paccayo. (1)

(33.)

1428\. Kusalo anupādinno dhammo kusalassa anupādinnassa dhammassa ārammaṇapaccayena paccayo…  tīṇi.

1429\. Akusalo anupādinno dhammo akusalassa anupādinnassa dhammassa ārammaṇapaccayena paccayo…  tīṇi.

1430\. Abyākato anupādinno dhammo abyākatassa anupādinnassa dhammassa ārammaṇapaccayena paccayo. Abyākato anupādinno dhammo kusalassa anupādinnassa dhammassa ārammaṇapaccayena paccayo. Abyākato anupādinno dhammo akusalassa anupādinnassa dhammassa ārammaṇapaccayena paccayo…  tīṇi. (Saṃkhittaṃ.)

(34.)

1431\. Hetuyā satta, ārammaṇe nava, adhipatiyā dasa, anantare cha…pe…  sahajāte nava, aññamaññe tīṇi, nissaye nava, upanissaye nava, purejāte pacchājāte āsevane tīṇi…pe…  vippayutte tīṇi…pe…  avigate ekādasa. (Saṃkhittaṃ.)

---

1432\. Kusalattikamahantaradukaṃ niṭṭhitaṃ.
