# Hetu-ārammaṇa-adhipati

(22.)

1010\. Kusalo hetu ceva sahetuko ca dhammo kusalassa hetussa ceva sahetukassa ca dhammassa hetupaccayena paccayo. (1)

1011\. Akusalo hetu ceva sahetuko ca dhammo akusalassa hetussa ceva sahetukassa ca dhammassa hetupaccayena paccayo. (1)

1012\. Abyākato hetu ceva sahetuko ca dhammo abyākatassa hetussa ceva sahetukassa ca dhammassa hetupaccayena paccayo. (1)

1013\. Kusalo hetu ceva sahetuko ca dhammo kusalassa hetussa ceva sahetukassa ca dhammassa ārammaṇapaccayena paccayo. Kusalo hetu ceva sahetuko ca dhammo akusalassa hetussa ceva sahetukassa ca dhammassa ārammaṇapaccayena paccayo. Kusalo hetu ceva sahetuko ca dhammo abyākatassa hetussa ceva sahetukassa ca dhammassa ārammaṇapaccayena paccayo. (3)

1014\. Akusalo hetu ceva sahetuko ca dhammo akusalassa hetussa ceva sahetukassa ca dhammassa ārammaṇapaccayena paccayo…  tīṇi.

1015\. Abyākato hetu ceva sahetuko ca dhammo abyākatassa hetussa ceva sahetukassa ca dhammassa ārammaṇapaccayena paccayo…  tīṇi.

1016\. Kusalo hetu ceva sahetuko ca dhammo kusalassa hetussa ceva sahetukassa ca dhammassa adhipatipaccayena paccayo…  tīṇi.

1017\. Akusalo hetu ceva sahetuko ca dhammo akusalassa hetussa ceva sahetukassa ca dhammassa adhipatipaccayena paccayo. (1)

1018\. Abyākato hetu ceva sahetuko ca dhammo abyākatassa hetussa ceva sahetukassa ca dhammassa adhipatipaccayena paccayo…  tīṇi. (Saṃkhittaṃ.)

(23.)

1019\. Hetuyā tīṇi, ārammaṇe nava, adhipatiyā satta, anantare pañca, samanantare pañca, sahajāte tīṇi…pe…  upanissaye nava, āsevane tīṇi, vipāke ekaṃ, indriye magge dve, sampayutte tīṇi…pe…  avigate tīṇi. (Saṃkhittaṃ.)

1020\. Nahetuyā nava, naārammaṇe nava. (Saṃkhittaṃ.)

1021\. Hetupaccayā naārammaṇe tīṇi. (Saṃkhittaṃ.)

1022\. Nahetupaccayā ārammaṇe nava. (Saṃkhittaṃ.)

---

1023\. (Yathā kusalattike pañhāvāraṃ, evaṃ vitthāretabbaṃ.)
