# Hetu-ārammaṇa-anantara

(18.)

994\. Akusalo hetuvippayutto dhammo abyākatassa hetuvippayuttassa dhammassa hetupaccayena paccayo. (1)

995\. Akusalo hetuvippayutto dhammo akusalassa hetuvippayuttassa dhammassa ārammaṇapaccayena paccayo. Akusalo hetuvippayutto dhammo abyākatassa hetuvippayuttassa dhammassa ārammaṇapaccayena paccayo. (2)

996\. Abyākato hetuvippayutto dhammo abyākatassa hetuvippayuttassa dhammassa ārammaṇapaccayena paccayo. Abyākato hetuvippayutto dhammo akusalassa hetuvippayuttassa dhammassa ārammaṇapaccayena paccayo. (2)

997\. Akusalo hetuvippayutto dhammo akusalassa hetuvippayuttassa dhammassa anantarapaccayena paccayo. Akusalo hetuvippayutto dhammo abyākatassa hetuvippayuttassa dhammassa anantarapaccayena paccayo. (2)

998\. Abyākato hetuvippayutto dhammo abyākatassa hetuvippayuttassa dhammassa anantarapaccayena paccayo. Abyākato hetuvippayutto dhammo akusalassa hetuvippayuttassa dhammassa anantarapaccayena paccayo. (2) (Saṃkhittaṃ.)

(19.)

999\. Hetuyā ekaṃ, ārammaṇe cattāri, anantare cattāri, samanantare cattāri, sahajāte tīṇi, aññamaññe ekaṃ, nissaye cattāri, upanissaye cattāri, purejāte pacchājāte āsevane dve, kamme…pe…  jhāne ekaṃ, sampayutte ekaṃ, vippayutte tīṇi…pe…  avigate cattāri. (Saṃkhittaṃ.)

1000\. Nahetuyā pañca, naārammaṇe pañca. (Saṃkhittaṃ.)

1001\. Hetupaccayā naārammaṇe ekaṃ. (Saṃkhittaṃ.)

1002\. Nahetupaccayā ārammaṇe cattāri. (Saṃkhittaṃ.)

1003\. (Yathā kusalattike pañhāvāraṃ, evaṃ vitthāretabbaṃ.)
