# Hetu-ārammaṇa

(14.)

983\. Akusalaṃ hetuvippayuttaṃ dhammaṃ paṭicca abyākato hetuvippayutto dhammo uppajjati hetupaccayā. (1)

984\. Abyākataṃ hetuvippayuttaṃ dhammaṃ paṭicca abyākato hetuvippayutto dhammo uppajjati hetupaccayā. (1)

985\. Akusalaṃ hetuvippayuttañca abyākataṃ hetuvippayuttañca dhammaṃ paṭicca abyākato hetuvippayutto dhammo uppajjati hetupaccayā. (1)

986\. Abyākataṃ hetuvippayuttaṃ dhammaṃ paṭicca abyākato hetuvippayutto dhammo uppajjati ārammaṇapaccayā. (1) (Saṃkhittaṃ.)

(15.)

987\. Hetuyā tīṇi, ārammaṇe ekaṃ, adhipatiyā ekaṃ…pe…  avigate tīṇi. (Saṃkhittaṃ.)
