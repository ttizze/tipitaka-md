# Hetu-ārammaṇa

(12.)

972\. Kusalo hetusampayutto dhammo kusalassa hetusampayuttassa dhammassa hetupaccayena paccayo. (1)

973\. Akusalo hetusampayutto dhammo akusalassa hetusampayuttassa dhammassa hetupaccayena paccayo. (1)

974\. Abyākato hetusampayutto dhammo abyākatassa hetusampayuttassa dhammassa hetupaccayena paccayo. (1)

975\. Kusalo hetusampayutto dhammo kusalassa hetusampayuttassa dhammassa ārammaṇapaccayena paccayo…  tīṇi.

976\. Akusalo hetusampayutto dhammo akusalassa hetusampayuttassa dhammassa ārammaṇapaccayena paccayo…  tīṇi.

977\. Abyākato hetusampayutto dhammo abyākatassa hetusampayuttassa dhammassa ārammaṇapaccayena paccayo…  tīṇi (Saṃkhittaṃ.)

(13.)

978\. Hetuyā tīṇi, ārammaṇe nava, adhipatiyā satta, anantare pañca, samanantare pañca, sahajāte tīṇi, aññamaññe nissaye tīṇi, upanissaye nava, āsevane tīṇi, kamme pañca, vipāke ekaṃ, āhāre…pe…  sampayutte tīṇi…pe…  avigate tīṇi. (Saṃkhittaṃ.)

979\. Nahetuyā nava, naārammaṇe nava. (Saṃkhittaṃ.)

980\. Hetupaccayā naārammaṇe tīṇi. (Saṃkhittaṃ.)

981\. Nahetupaccayā ārammaṇe nava. (Saṃkhittaṃ.)

982\. (Yathā kusalattike pañhāvāraṃ, evaṃ vitthāretabbaṃ.)
