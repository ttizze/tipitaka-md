

# 2.1.6.4 Paccanīkapuggala





(113.)

1004\. »  Yassa cakkhāyatanaṃ nuppajjittha tassa sotāyatanaṃ nuppajjissatīti? Natthi.

1005\. «  Yassa vā pana sotāyatanaṃ nuppajjissati tassa cakkhāyatanaṃ nuppajjitthāti? Uppajjittha.

1006\. »  Yassa cakkhāyatanaṃ nuppajjittha tassa ghānāyatanaṃ…pe…  rūpāyatanaṃ…  manāyatanaṃ…  dhammāyatanaṃ nuppajjissatīti? Natthi.

1007\. «  Yassa vā pana dhammāyatanaṃ nuppajjissati tassa cakkhāyatanaṃ nuppajjitthāti? Uppajjittha.

(114.)

1008\. »  Yassa ghānāyatanaṃ…pe…  rūpāyatanaṃ…  manāyatanaṃ nuppajjittha tassa dhammāyatanaṃ nuppajjissatīti? Natthi.

1009\. «  Yassa vā pana dhammāyatanaṃ nuppajjissati tassa manāyatanaṃ nuppajjitthāti? Uppajjittha.



