# 2.3.1.1 Anulomapuggala

(199.)

1598\. »  Yassa cakkhāyatanaṃ uppajjati tassa sotāyatanaṃ nirujjhatīti? No.

1599\. «  Yassa vā pana sotāyatanaṃ nirujjhati tassa cakkhāyatanaṃ uppajjatīti? No.

1600\. »  Yassa cakkhāyatanaṃ uppajjati tassa ghānāyatanaṃ…pe…  rūpāyatanaṃ…  manāyatanaṃ…  dhammāyatanaṃ nirujjhatīti? No.

1601\. «  Yassa vā pana dhammāyatanaṃ nirujjhati tassa cakkhāyatanaṃ uppajjatīti? No…pe… .

(200.)

1602\. »  Yassa manāyatanaṃ uppajjati tassa dhammāyatanaṃ nirujjhatīti? No.

1603\. «  Yassa vā pana dhammāyatanaṃ nirujjhati tassa manāyatanaṃ uppajjatīti? No.
