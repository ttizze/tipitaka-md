# Hetu

(27.)

2811\. Ajjhatto dhammo ajjhattassa dhammassa hetupaccayena paccayo—  ajjhattā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe…pe… . (1)

2812\. Bahiddhā dhammo bahiddhā dhammassa hetupaccayena paccayo—  bahiddhā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe…pe… . (1)
