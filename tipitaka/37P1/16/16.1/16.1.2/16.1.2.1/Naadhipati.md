# Naadhipati

(9.)

2277\. Micchattaniyataṃ dhammaṃ paṭicca micchattaniyato dhammo uppajjati naadhipatipaccayā—  micchattaniyate khandhe paṭicca micchattaniyatādhipati. (1)

2278\. Sammattaniyataṃ dhammaṃ paṭicca sammattaniyato dhammo uppajjati naadhipatipaccayā—  sammattaniyate khandhe paṭicca sammattaniyatādhipati. (1)

2279\. Aniyataṃ dhammaṃ paṭicca aniyato dhammo uppajjati naadhipatipaccayā—  aniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā; ekaṃ mahābhūtaṃ…pe…  asaññasattānaṃ…pe… . (1)
