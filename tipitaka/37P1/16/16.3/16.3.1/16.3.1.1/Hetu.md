# Hetu

(14.)

2288\. Micchattaniyataṃ dhammaṃ paccayā micchattaniyato dhammo uppajjati hetupaccayā…  tīṇi.

2289\. Sammattaniyataṃ dhammaṃ paccayā sammattaniyato dhammo uppajjati hetupaccayā…  tīṇi.

(15.)

2290\. Aniyataṃ dhammaṃ paccayā aniyato dhammo uppajjati hetupaccayā—  aniyataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paccayā vatthu, vatthuṃ paccayā khandhā; ekaṃ mahābhūtaṃ paccayā…pe…  vatthuṃ paccayā aniyatā khandhā. (1)

2291\. Aniyataṃ dhammaṃ paccayā micchattaniyato dhammo uppajjati hetupaccayā—  vatthuṃ paccayā micchattaniyatā khandhā. (2)

2292\. Aniyataṃ dhammaṃ paccayā sammattaniyato dhammo uppajjati hetupaccayā—  vatthuṃ paccayā sammattaniyatā khandhā. (3)

2293\. Aniyataṃ dhammaṃ paccayā micchattaniyato ca aniyato ca dhammā uppajjanti hetupaccayā—  vatthuṃ paccayā micchattaniyatā khandhā, mahābhūte paccayā cittasamuṭṭhānaṃ rūpaṃ. (4)

2294\. Aniyataṃ dhammaṃ paccayā sammattaniyato ca aniyato ca dhammā uppajjanti hetupaccayā—  vatthuṃ paccayā sammattaniyatā khandhā, mahābhūte paccayā cittasamuṭṭhānaṃ rūpaṃ. (5)

(16.)

2295\. Micchattaniyatañca aniyatañca dhammaṃ paccayā micchattaniyato dhammo uppajjati hetupaccayā—  micchattaniyataṃ ekaṃ khandhañca vatthuñca paccayā tayo khandhā…pe…  dve khandhe…pe… . (1)

2296\. Micchattaniyatañca aniyatañca dhammaṃ paccayā aniyato dhammo uppajjati hetupaccayā—  micchattaniyate khandhe ca mahābhūte ca paccayā cittasamuṭṭhānaṃ rūpaṃ. (2)

2297\. Micchattaniyatañca aniyatañca dhammaṃ paccayā micchattaniyato ca aniyato ca dhammā uppajjanti hetupaccayā—  micchattaniyataṃ ekaṃ khandhañca vatthuñca paccayā tayo khandhā…pe…  dve khandhe…pe…  micchattaniyate khandhe ca mahābhūte ca paccayā cittasamuṭṭhānaṃ rūpaṃ. (3)

2298\. Sammattaniyatañca aniyatañca dhammaṃ paccayā sammattaniyato dhammo uppajjati hetupaccayā. (Tīṇi pañhā, micchattasadisaṃ.)
