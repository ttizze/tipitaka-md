

# 29 Sekkhattika, Kusalattika


(38.)

121\. Nasekkhaṃ nakusalaṃ dhammaṃ paccayā sekkho kusalo dhammo uppajjati hetupaccayā. (Saṃkhittaṃ.) Hetuyā cha…pe…  avigate cha.

122\. Nasekkhaṃ naakusalaṃ dhammaṃ paccayā nevasekkhanāsekkho akusalo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

123\. Nasekkhaṃ naabyākataṃ dhammaṃ paṭicca nevasekkhanāsekkho abyākato dhammo uppajjati hetupaccayā. (Saṃkhittaṃ.) Hetuyā pañca, adhipatiyā pañca…pe…  avigate pañca.



