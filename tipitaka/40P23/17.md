

# 17 Kusalattika, Atītattikadvaya


(21.)

71\. Nakusalo napaccuppanno dhammo kusalassa paccuppannassa dhammassa ārammaṇapaccayena paccayo. (Saṃkhittaṃ.)

72\. Ārammaṇe aṭṭhārasa, adhipatiyā anantare samanantare soḷasa, upanissaye aṭṭhārasa, natthiyā vigate soḷasa.

(22.)

73\. Nakusalaṃ naatītārammaṇaṃ dhammaṃ paṭicca abyākato atītārammaṇo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

74\. Nakusalaṃ naanāgatārammaṇaṃ dhammaṃ paccayā kusalo anāgatārammaṇo dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

75\. Nakusalaṃ napaccuppannārammaṇaṃ dhammaṃ paṭicca abyākato paccuppannārammaṇo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.



