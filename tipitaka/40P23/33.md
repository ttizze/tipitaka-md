

# 33 Micchattaniyatattika, Kusalattika


(42.)

133\. Namicchattaniyataṃ nakusalaṃ dhammaṃ paccayā sammattaniyato kusalo dhammo uppajjati hetupaccayā. (Saṃkhittaṃ.) Hetuyā cha…pe…  avigate cha.

134\. Namicchattaniyataṃ naakusalaṃ dhammaṃ paccayā micchattaniyato akusalo dhammo uppajjati hetupaccayā. (Saṃkhittaṃ.) Hetuyā cha…pe…  avigate cha.

135\. Namicchattaniyataṃ naabyākataṃ dhammaṃ paṭicca aniyato abyākato dhammo uppajjati hetupaccayā. (Saṃkhittaṃ.) Hetuyā cha, adhipatiyā cha…pe…  avigate cha.



