

# 42 Sanidassanattika, Upādinnattika


(51.)

162\. Nasanidassanasappaṭigho naupādinnupādāniyo dhammo anidassanaappaṭighassa upādinnupādāniyassa dhammassa ārammaṇapaccayena paccayo. (Saṃkhittaṃ.) Ārammaṇe cha, anantare samanantare tīṇi, upanissaye purejāte cha, kamme āhāre indriye tīṇi, atthiyā cha…pe…  avigate cha.

163\. Nasanidassanasappaṭighaṃ naanupādinnupādāniyaṃ dhammaṃ paṭicca sanidassanasappaṭigho anupādinnupādāniyo dhammo uppajjati hetupaccayā. (Saṃkhittaṃ.) Hetuyā ekavīsa, adhipatiyā ekavīsa…pe…  aññamaññe tīṇi…pe…  avigate ekavīsa.

164\. Nasanidassanasappaṭighaṃ naanupādinnaanupādāniyaṃ dhammaṃ paccayā anidassanaappaṭigho anupādinnaanupādāniyo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.



