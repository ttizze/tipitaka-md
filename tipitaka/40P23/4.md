

# 4 Kusalattika, Saṃkiliṭṭhattika


(8.)

33\. Nakusalaṃ nasaṃkiliṭṭhasaṃkilesikaṃ dhammaṃ paccayā akusalo saṃkiliṭṭhasaṃkilesiko dhammo uppajjati hetupaccayā… . (Akusalāneva tīṇi. Saṃkhittaṃ.) Hetuyā tīṇi…pe…  avigate tīṇi.

34\. Nakusalaṃ naasaṃkiliṭṭhasaṃkilesikaṃ dhammaṃ paṭicca abyākato asaṃkiliṭṭhaasaṃkilesiko dhammo uppajjati hetupaccayā. (Saṃkhittaṃ.) Hetuyā cha, adhipatiyā cha…pe…  vipāke tīṇi…pe…  avigate pañca.

35\. Nakusalaṃ naasaṃkiliṭṭhaasaṃkilesikaṃ dhammaṃ paccayā kusalo asaṃkiliṭṭhaasaṃkilesiko dhammo uppajjati hetupaccayā. (Saṃkhittaṃ.) Hetuyā cha, ārammaṇe cha…pe…  āsevane tīṇi…pe…  vipāke tīṇi…pe…  avigate cha.



