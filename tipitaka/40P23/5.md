

# 5 Kusalattika, Vitakkattika


(9.)

36\. Nakusalaṃ nasavitakkasavicāraṃ dhammaṃ paṭicca akusalo savitakkasavicāro dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

37\. Nakusalaṃ naavitakkavicāramattaṃ dhammaṃ paṭicca akusalo avitakkavicāramatto dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

38\. Nakusalaṃ naavitakkaavicāraṃ dhammaṃ paṭicca abyākato avitakkaavicāro dhammo uppajjati hetupaccayā. (Saṃkhittaṃ.) Hetuyā dvādasa, ārammaṇe tīṇi…pe…  avigate dvādasa.



