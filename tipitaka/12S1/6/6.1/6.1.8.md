# 6.1.8 Katamodakatissasutta

(179.)

1072\. Sāvatthinidānaṃ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho suddhāvāso paccekabrahmā katamodakatissakaṃ bhikkhuṃ ārabbha bhagavato santike imaṃ gāthaṃ abhāsi—

1073\. _“Appameyyaṃ paminanto,_  
_Kodha vidvā vikappaye;_  
_Appameyyaṃ pamāyinaṃ,_  
_Nivutaṃ taṃ maññe akissavan”ti._
