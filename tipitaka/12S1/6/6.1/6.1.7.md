

# 6.1.7 Kokālikasutta




(178.)

1070\. Sāvatthinidānaṃ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho subrahmā paccekabrahmā kokālikaṃ bhikkhuṃ ārabbha bhagavato santike imaṃ gāthaṃ abhāsi—

1071\. _“Appameyyaṃ paminanto,_  
_Kodha vidvā vikappaye;_  
_Appameyyaṃ pamāyinaṃ,_  
_Nivutaṃ taṃ maññe puthujjanan”ti._  




