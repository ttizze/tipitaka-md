

# 1.1.42 Pariyogāhaṇañāṇaniddesa




(93.)

606\. Kathaṃ phuṭṭhattā paññā pariyogāhaṇe ñāṇaṃ? Rūpaṃ aniccato phusati, rūpaṃ dukkhato phusati, rūpaṃ anattato phusati. Yaṃ yaṃ phusati taṃ taṃ pariyogahatīti—  phuṭṭhattā paññā pariyogāhaṇe ñāṇaṃ. Vedanaṃ…pe…  saññaṃ…  saṅkhāre…  viññāṇaṃ…  cakkhuṃ…pe…  jarāmaraṇaṃ aniccato phusati, dukkhato phusati, anattato phusati. Yaṃ yaṃ phusati taṃ taṃ pariyogahatīti—  phuṭṭhattā paññā pariyogāhaṇe ñāṇaṃ. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “phuṭṭhattā paññā pariyogāhaṇe ñāṇaṃ”.

---

607\. Pariyogāhaṇañāṇaniddeso dvecattālīsamo.





