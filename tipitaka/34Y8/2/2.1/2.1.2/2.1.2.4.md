# 2.1.2.4 Uppādavāra

(87.)

396\. »  Yaṃ cittaṃ uppajjati taṃ cittaṃ uppajjitthāti? No.

397\. «  Yaṃ vā pana cittaṃ uppajjittha taṃ cittaṃ uppajjatīti? No.

398\. »  Yaṃ cittaṃ na uppajjati taṃ cittaṃ na uppajjitthāti?

399\. Atītaṃ cittaṃ na uppajjati, no ca taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha.

400\. «  Yaṃ vā pana cittaṃ na uppajjittha taṃ cittaṃ na uppajjatīti?

401\. Uppādakkhaṇe cittaṃ na uppajjittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati.

(88.)

402\. »  Yaṃ cittaṃ uppajjati taṃ cittaṃ uppajjissatīti? No.

403\. «  Yaṃ vā pana cittaṃ uppajjissati taṃ cittaṃ uppajjatīti? No.

404\. »  Yaṃ cittaṃ na uppajjati taṃ cittaṃ na uppajjissatīti?

405\. Anāgataṃ cittaṃ na uppajjati, no ca taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati.

406\. «  Yaṃ vā pana cittaṃ na uppajjissati taṃ cittaṃ na uppajjatīti?

407\. Uppādakkhaṇe cittaṃ na uppajjissati, no ca taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati.

(89.)

408\. »  Yaṃ cittaṃ uppajjittha taṃ cittaṃ uppajjissatīti? No.

409\. «  Yaṃ vā pana cittaṃ uppajjissati taṃ cittaṃ uppajjitthāti? No.

410\. »  Yaṃ cittaṃ na uppajjittha taṃ cittaṃ na uppajjissatīti?

411\. Anāgataṃ cittaṃ na uppajjittha, no ca taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati.

412\. «  Yaṃ vā pana cittaṃ na uppajjissati taṃ cittaṃ na uppajjitthāti?

413\. Atītaṃ cittaṃ na uppajjissati, no ca taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha.
