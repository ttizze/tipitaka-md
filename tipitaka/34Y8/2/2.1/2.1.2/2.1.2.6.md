# 2.1.2.6 Uppādanirodhavāra

(93.)

432\. »  Yaṃ cittaṃ uppajjati taṃ cittaṃ nirujjhitthāti? No.

433\. «  Yaṃ vā pana cittaṃ nirujjhittha taṃ cittaṃ uppajjatīti? No.

434\. »  Yaṃ cittaṃ na uppajjati taṃ cittaṃ na nirujjhitthāti?

435\. Atītaṃ cittaṃ na uppajjati, no ca taṃ cittaṃ na nirujjhittha. Bhaṅgakkhaṇe anāgatañca cittaṃ na ceva uppajjati na ca nirujjhittha.

436\. «  Yaṃ vā pana cittaṃ na nirujjhittha taṃ cittaṃ na uppajjatīti?

437\. Uppādakkhaṇe cittaṃ na nirujjhittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva nirujjhittha na ca uppajjati.

(94.)

438\. »  Yaṃ cittaṃ uppajjati taṃ cittaṃ nirujjhissatīti? Āmantā.

439\. «  Yaṃ vā pana cittaṃ nirujjhissati taṃ cittaṃ uppajjatīti?

440\. Anāgataṃ cittaṃ nirujjhissati, no ca taṃ cittaṃ uppajjati. Uppādakkhaṇe cittaṃ nirujjhissati ceva uppajjati ca.

441\. »  Yaṃ cittaṃ na uppajjati taṃ cittaṃ na nirujjhissatīti?

442\. Anāgataṃ cittaṃ na uppajjati, no ca taṃ cittaṃ na nirujjhissati. Bhaṅgakkhaṇe atītañca cittaṃ na ceva uppajjati na ca nirujjhissati.

443\. «  Yaṃ vā pana cittaṃ na nirujjhissati taṃ cittaṃ na uppajjatīti? Āmantā.

(95.)

444\. »  Yaṃ cittaṃ uppajjittha taṃ cittaṃ nirujjhissatīti? No.

445\. «  Yaṃ vā pana cittaṃ nirujjhissati taṃ cittaṃ uppajjitthāti? No.

446\. »  Yaṃ cittaṃ na uppajjittha taṃ cittaṃ na nirujjhissatīti?

447\. Uppādakkhaṇe anāgatañca cittaṃ na uppajjittha, no ca taṃ cittaṃ na nirujjhissati. Bhaṅgakkhaṇe cittaṃ na ceva uppajjittha na ca nirujjhissati.

448\. «  Yaṃ vā pana cittaṃ na nirujjhissati taṃ cittaṃ na uppajjitthāti?

449\. Atītaṃ cittaṃ na nirujjhissati, no ca taṃ cittaṃ na uppajjittha. Bhaṅgakkhaṇe cittaṃ na ceva nirujjhissati na ca uppajjittha.
