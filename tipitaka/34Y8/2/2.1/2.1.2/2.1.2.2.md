

# 2.1.2.2 Uppāduppannavāra





(85.)

384\. »  Yaṃ cittaṃ uppajjati taṃ cittaṃ uppannanti? Āmantā.

385\. «  Yaṃ vā pana cittaṃ uppannaṃ taṃ cittaṃ uppajjatīti?

386\. Bhaṅgakkhaṇe cittaṃ uppannaṃ, no ca taṃ cittaṃ uppajjati. Uppādakkhaṇe cittaṃ uppannañceva uppajjati ca.

387\. »  Yaṃ cittaṃ na uppajjati taṃ cittaṃ na uppannanti?

388\. Bhaṅgakkhaṇe cittaṃ na uppajjati, no ca taṃ cittaṃ na uppannaṃ. Atītānāgataṃ cittaṃ na ceva uppajjati na ca uppannaṃ.

389\. «  Yaṃ vā pana cittaṃ na uppannaṃ taṃ cittaṃ na uppajjatīti? Āmantā.



