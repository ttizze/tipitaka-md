# 2.1.2.5 Nirodhavāra

(90.)

414\. »  Yaṃ cittaṃ nirujjhati taṃ cittaṃ nirujjhitthāti? No.

415\. «  Yaṃ vā pana cittaṃ nirujjhittha taṃ cittaṃ nirujjhatīti? No.

416\. »  Yaṃ cittaṃ na nirujjhati taṃ cittaṃ na nirujjhitthāti?

417\. Atītaṃ cittaṃ na nirujjhati, no ca taṃ cittaṃ na nirujjhittha. Uppādakkhaṇe anāgatañca cittaṃ na ceva nirujjhati na ca nirujjhittha.

418\. «  Yaṃ vā pana cittaṃ na nirujjhittha taṃ cittaṃ na nirujjhatīti?

419\. Bhaṅgakkhaṇe cittaṃ na nirujjhittha, no ca taṃ cittaṃ na nirujjhati. Uppādakkhaṇe anāgatañca cittaṃ na ceva nirujjhittha na ca nirujjhati.

(91.)

420\. »  Yaṃ cittaṃ nirujjhati taṃ cittaṃ nirujjhissatīti? No.

421\. «  Yaṃ vā pana cittaṃ nirujjhissati taṃ cittaṃ nirujjhatīti? No.

422\. »  Yaṃ cittaṃ na nirujjhati taṃ cittaṃ na nirujjhissatīti?

423\. Uppādakkhaṇe anāgatañca cittaṃ na nirujjhati, no ca taṃ cittaṃ na nirujjhissati. Atītaṃ cittaṃ na ceva nirujjhati na ca nirujjhissati.

424\. «  Yaṃ vā pana cittaṃ na nirujjhissati taṃ cittaṃ na nirujjhatīti?

425\. Bhaṅgakkhaṇe cittaṃ na nirujjhissati, no ca taṃ cittaṃ na nirujjhati. Atītaṃ cittaṃ na ceva nirujjhissati na ca nirujjhati.

(92.)

426\. »  Yaṃ cittaṃ nirujjhittha taṃ cittaṃ nirujjhissatīti? No.

427\. «  Yaṃ vā pana cittaṃ nirujjhissati taṃ cittaṃ nirujjhitthāti? No.

428\. »  Yaṃ cittaṃ na nirujjhittha taṃ cittaṃ na nirujjhissatīti?

429\. Uppādakkhaṇe anāgatañca cittaṃ na nirujjhittha, no ca taṃ cittaṃ na nirujjhissati. Bhaṅgakkhaṇe cittaṃ na ceva nirujjhittha na ca nirujjhissati.

430\. «  Yaṃ vā pana cittaṃ na nirujjhissati taṃ cittaṃ na nirujjhitthāti?

431\. Atītaṃ cittaṃ na nirujjhissati, no ca taṃ cittaṃ na nirujjhittha. Bhaṅgakkhaṇe cittaṃ na ceva nirujjhissati na ca nirujjhittha.
