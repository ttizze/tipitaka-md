# 2.1.1.13 Niruddhanirujjhamānavāra

(82.)

366\. »  Niruddhaṃ nirujjhamānanti? No.

367\. «  Nirujjhamānaṃ niruddhanti? No.

368\. »  Na niruddhaṃ na nirujjhamānanti?

369\. Bhaṅgakkhaṇe na niruddhaṃ, no ca na nirujjhamānaṃ. Uppādakkhaṇe anāgatañca cittaṃ na ceva niruddhaṃ na ca nirujjhamānaṃ.

370\. «  Na nirujjhamānaṃ na niruddhanti?

371\. Atītaṃ cittaṃ na nirujjhamānaṃ, no ca na niruddhaṃ. Uppādakkhaṇe anāgatañca cittaṃ na ceva nirujjhamānaṃ na ca niruddhaṃ.
