

# Paccanīyuddhāra





(86.)

2529\. Citto dhammo cittassa dhammassa ārammaṇapaccayena paccayo…  upanissayapaccayena paccayo. (1)

2530\. Citto dhammo nocittassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo. (2)

2531\. Citto dhammo cittassa ca nocittassa ca dhammassa ārammaṇapaccayena paccayo…  upanissayapaccayena paccayo. (3)

(87.)

2532\. Nocitto dhammo nocittassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (1)

2533\. Nocitto dhammo cittassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  kammapaccayena paccayo. (2)

2534\. Nocitto dhammo cittassa ca nocittassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  kammapaccayena paccayo. (3)

(88.)

2535\. Citto ca nocitto ca dhammā cittassa dhammassa ārammaṇapaccayena paccayo…  upanissayapaccayena paccayo. (1)

2536\. Citto ca nocitto ca dhammā nocittassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo. (2)

2537\. Citto ca nocitto ca dhammā cittassa ca nocittassa ca dhammassa ārammaṇapaccayena paccayo…  upanissayapaccayena paccayo. (3)



