# Indriya

(38.)

2396\. Sārammaṇo dhammo sārammaṇassa dhammassa indriyapaccayena paccayo…  tīṇi.

2397\. Anārammaṇo dhammo anārammaṇassa dhammassa indriyapaccayena paccayo—  rūpajīvitindriyaṃ kaṭattārūpānaṃ indriyapaccayena paccayo. (1)

2398\. Anārammaṇo dhammo sārammaṇassa dhammassa indriyapaccayena paccayo—  cakkhundriyaṃ cakkhuviññāṇassa…pe…  kāyindriyaṃ kāyaviññāṇassa indriyapaccayena paccayo. (1)

2399\. Sārammaṇo ca anārammaṇo ca dhammā sārammaṇassa dhammassa indriyapaccayena paccayo—  cakkhundriyañca cakkhuviññāṇañca cakkhuviññāṇasahagatānaṃ khandhānaṃ indriyapaccayena paccayo…pe…  kāyindriyañca kāyaviññāṇañca kāyaviññāṇasahagatānaṃ khandhānaṃ indriyapaccayena paccayo. (1)
