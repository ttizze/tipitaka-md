# Vippayutta

(175.)

2741\. Cittasampayutto dhammo cittavippayuttassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)

2742\. Cittavippayutto dhammo cittasampayuttassa dhammassa vippayuttapaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu cittasampayuttakānaṃ khandhānaṃ vippayuttapaccayena paccayo. **Purejātaṃ**—  cakkhāyatanaṃ cakkhuviññāṇasahagatānaṃ khandhānaṃ vippayuttapaccayena paccayo…pe…  kāyāyatanaṃ…pe…  vatthu cittasampayuttakānaṃ khandhānaṃ vippayuttapaccayena paccayo. (1)
