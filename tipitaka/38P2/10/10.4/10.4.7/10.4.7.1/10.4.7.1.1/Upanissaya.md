# Upanissaya

(169.)

2726\. Cittasampayutto dhammo cittasampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  mānaṃ jappeti, diṭṭhiṃ gaṇhāti; sīlaṃ…pe…  patthanaṃ kāyikaṃ sukhaṃ…  kāyikaṃ dukkhaṃ upanissāya dānaṃ deti…pe…  pāṇaṃ hanati…pe…  saṃghaṃ bhindati; saddhā…pe…  kāyikaṃ dukkhaṃ saddhāya…pe…  maggassa, phalasamāpattiyā upanissayapaccayena paccayo. (1)

2727\. Cittavippayutto dhammo cittasampayuttassa dhammassa upanissayapaccayena paccayo—  ārammaṇūpanissayo, pakatūpanissayo…pe… . **Pakatūpanissayo**—  utuṃ…  bhojanaṃ…  senāsanaṃ upanissāya dānaṃ deti…pe…  saṃghaṃ bhindati; utu…  bhojanaṃ…  senāsanaṃ saddhāya…pe…  phalasamāpattiyā upanissayapaccayena paccayo. (1)
