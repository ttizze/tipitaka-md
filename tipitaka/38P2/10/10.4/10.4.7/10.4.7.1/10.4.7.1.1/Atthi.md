# Atthi

(176.)

2743\. Cittasampayutto dhammo cittasampayuttassa dhammassa atthipaccayena paccayo…  ekaṃ. (Paṭiccasadisaṃ.) (1)

2744\. Cittasampayutto dhammo cittavippayuttassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2)

2745\. Cittasampayutto dhammo cittasampayuttassa ca cittavippayuttassa ca dhammassa atthipaccayena paccayo. (Paṭiccasadisaṃ.) (3)

(177.)

2746\. Cittavippayutto dhammo cittavippayuttassa dhammassa atthipaccayena paccayo—  sahajātaṃ, āhāraṃ, indriyaṃ. (Saṃkhittaṃ.) (1)

2747\. Cittavippayutto dhammo cittasampayuttassa dhammassa atthipaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu cittasampayuttakānaṃ khandhānaṃ atthipaccayena paccayo. **Purejātaṃ**—  cakkhuṃ…pe…  vatthuṃ aniccato…pe… . (Purejātasadisaṃ.) (2)

(178.)

2748\. Cittasampayutto ca cittavippayutto ca dhammā cittasampayuttassa dhammassa atthipaccayena paccayo—  sahajātaṃ, purejātaṃ. **Sahajāto**—  cakkhuviññāṇasahagato eko khandho ca cakkhāyatanañca dvinnaṃ khandhānaṃ…pe…  kāyaviññāṇasahagato eko khandho ca kāyāyatanañca dvinnaṃ khandhānaṃ…pe…  cittasampayutto eko khandho ca vatthu ca dvinnaṃ khandhānaṃ…pe…  dve khandhā ca…pe…  paṭisandhikkhaṇe…pe… . (1)

2749\. Cittasampayutto ca cittavippayutto ca dhammā cittavippayuttassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. **Sahajātā**—  cittasampayuttā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo; paṭisandhikkhaṇe…pe… . **Pacchājātā**—  cittasampayuttakā khandhā ca kabaḷīkāro āhāro ca imassa kāyassa atthipaccayena paccayo. **Pacchājātā**—  cittasampayuttakā khandhā ca rūpajīvitindriyañca kaṭattārūpānaṃ atthipaccayena paccayo. (2)
