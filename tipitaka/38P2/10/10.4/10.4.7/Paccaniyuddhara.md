

# Paccanīyuddhāra





(180.)

2752\. Cittasampayutto dhammo cittasampayuttassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  kammapaccayena paccayo. (1)

2753\. Cittasampayutto dhammo cittavippayuttassa dhammassa sahajātapaccayena paccayo…  pacchājātapaccayena paccayo…  kammapaccayena paccayo. (2)

2754\. Cittasampayutto dhammo cittasampayuttassa ca cittavippayuttassa ca dhammassa sahajātapaccayena paccayo…  kammapaccayena paccayo. (3)

(181.)

2755\. Cittavippayutto dhammo cittavippayuttassa dhammassa sahajātapaccayena paccayo…  āhārapaccayena paccayo…  indriyapaccayena paccayo. (1)

2756\. Cittavippayutto dhammo cittasampayuttassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (2)

2757\. Cittasampayutto ca cittavippayutto ca dhammā cittasampayuttassa dhammassa sahajātaṃ, purejātaṃ. (1)

2758\. Cittasampayutto ca cittavippayutto ca dhammā cittavippayuttassa dhammassa sahajātaṃ, pacchājātaṃ, āhāraṃ, indriyaṃ. (2)



