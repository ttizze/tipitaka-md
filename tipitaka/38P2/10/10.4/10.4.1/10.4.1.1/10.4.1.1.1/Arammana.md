# Ārammaṇa

(147.)

2679\. Cittasampayuttaṃ dhammaṃ paṭicca cittasampayutto dhammo uppajjati ārammaṇapaccayā—  cittasampayuttaṃ ekaṃ khandhaṃ paṭicca dve khandhā, dve khandhe…pe…  paṭisandhikkhaṇe…pe… . (1)

2680\. Cittavippayuttaṃ dhammaṃ paṭicca cittasampayutto dhammo uppajjati ārammaṇapaccayā—  paṭisandhikkhaṇe vatthuṃ paṭicca cittasampayuttakā khandhā. (1)

2681\. Cittasampayuttañca cittavippayuttañca dhammaṃ paṭicca cittasampayutto dhammo uppajjati ārammaṇapaccayā—  paṭisandhikkhaṇe cittasampayuttaṃ ekaṃ khandhañca vatthuñca paṭicca dve khandhā, dve khandhe ca…pe…  (Saṃkhittaṃ.) (1)
