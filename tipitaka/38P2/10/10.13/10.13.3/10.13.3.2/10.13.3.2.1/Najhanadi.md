# Najhānādi

(391.)

3303\. Upādā dhammaṃ paccayā noupādā dhammo uppajjati najhānapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. (1)

3304\. Noupādā dhammaṃ paccayā noupādā dhammo uppajjati najhānapaccayā—  pañcaviññāṇasahagataṃ ekaṃ khandhaṃ paccayā tayo khandhā…pe…  dve khandhe…pe…  bāhiraṃ āhārasamuṭṭhānaṃ utusamuṭṭhānaṃ asaññasattānaṃ…pe…  dve mahābhūte paccayā dve mahābhūtā. (1)

3305\. Noupādā dhammaṃ paccayā upādā dhammo uppajjati najhānapaccayā—  bāhire āhārasamuṭṭhāne utusamuṭṭhāne asaññasattānaṃ mahābhūte paccayā upādā kaṭattārūpaṃ. (2)

3306\. Noupādā dhammaṃ paccayā upādā ca noupādā ca dhammā uppajjanti najhānapaccayā—  bāhiraṃ āhārasamuṭṭhānaṃ utusamuṭṭhānaṃ asaññasattānaṃ ekaṃ mahābhūtaṃ paccayā tayo mahābhūtā upādā ca kaṭattārūpaṃ…pe…  dve…pe… . (3)

3307\. Upādā ca noupādā ca dhammaṃ paccayā noupādā dhammo uppajjati najhānapaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā…pe…  dve khandhe ca…pe… . (1)

3308\. Namaggapaccayā pañca, nasampayuttapaccayā tīṇi, navippayuttapaccayā tīṇi, nonatthipaccayā tīṇi, novigatapaccayā tīṇi.
