

# Paccanīyuddhāra





(411.)

3361\. Upādā dhammo upādā dhammassa āhārapaccayena paccayo…  indriyapaccayena paccayo. (1)

3362\. Upādā dhammo noupādā dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  āhārapaccayena paccayo…  indriyapaccayena paccayo. (2)

3363\. Upādā dhammo upādā dhammassa ca noupādā dhammassa ca āhārapaccayena paccayo…  indriyapaccayena paccayo. (3)

(412.)

3364\. Noupādā dhammo noupādā dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo. (1)

3365\. Noupādā dhammo upādā dhammassa sahajātapaccayena paccayo…  pacchājātapaccayena paccayo…  kammapaccayena paccayo. (2)

3366\. Noupādā dhammo upādā dhammassa ca noupādā dhammassa ca sahajātapaccayena paccayo…  pacchājātapaccayena paccayo…  kammapaccayena paccayo. (3)

3367\. Upādā ca noupādā ca dhammā upādā dhammassa pacchājātaṃ, āhāraṃ, indriyaṃ. (1)

3368\. Upādā ca noupādā ca dhammā noupādā dhammassa sahajātaṃ, purejātaṃ, pacchājātaṃ, āhāraṃ, indriyaṃ. (2)

3369\. Upādā ca noupādā ca dhammā upādā dhammassa ca noupādā dhammassa ca pacchājātaṃ, āhāraṃ, indriyaṃ. (3)



