

# Aññamañña







(373.)

3250\. Upādā dhammaṃ paṭicca noupādā dhammo uppajjati aññamaññapaccayā—  paṭisandhikkhaṇe vatthuṃ paṭicca noupādā khandhā. (1)

3251\. Noupādā dhammaṃ paṭicca noupādā dhammo uppajjati aññamaññapaccayā—  noupādā ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe…  ekaṃ mahābhūtaṃ…pe…  asaññasattānaṃ ekaṃ mahābhūtaṃ paṭicca…pe…  dve mahābhūte paṭicca dve mahābhūtā. (1)

3252\. Noupādā dhammaṃ paṭicca upādā dhammo uppajjati aññamaññapaccayā—  paṭisandhikkhaṇe noupādā khandhe paṭicca vatthu. (2)

3253\. Noupādā dhammaṃ paṭicca upādā ca noupādā ca dhammā uppajjanti aññamaññapaccayā—  paṭisandhikkhaṇe noupādā ekaṃ khandhaṃ paṭicca tayo khandhā vatthu ca…pe…  dve khandhe…pe… . (3)

3254\. Upādā ca noupādā ca dhammaṃ paṭicca noupādā dhammo uppajjati aññamaññapaccayā—  paṭisandhikkhaṇe noupādā ekaṃ khandhañca vatthuñca paṭicca tayo khandhā…pe…  dve khandhe ca…pe…  (Saṃkhittaṃ.) (1)



