

# Ārammaṇa







(371.)

3243\. Upādā dhammaṃ paṭicca noupādā dhammo uppajjati ārammaṇapaccayā—  paṭisandhikkhaṇe vatthuṃ paṭicca noupādā khandhā. (1)

3244\. Noupādā dhammaṃ paṭicca noupādā dhammo uppajjati ārammaṇapaccayā—  noupādā ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe… . (1)

3245\. Upādā ca noupādā ca dhammaṃ paṭicca noupādā dhammo uppajjati ārammaṇapaccayā—  paṭisandhikkhaṇe noupādā ekaṃ khandhañca vatthuñca paṭicca tayo khandhā…pe…  dve khandhe ca…pe… . (1)



