

# Ārammaṇa







(435.)

3418\. Upādinnaṃ dhammaṃ paccayā upādinno dhammo uppajjati ārammaṇapaccayā—  upādinnaṃ ekaṃ khandhaṃ paccayā tayo khandhā…pe…  dve khandhe…pe…  paṭisandhikkhaṇe…pe…  vatthuṃ paccayā khandhā, cakkhāyatanaṃ paccayā cakkhuviññāṇaṃ…pe…  kāyāyatanaṃ…pe…  vatthuṃ paccayā upādinnā khandhā. (1)

3419\. Upādinnaṃ dhammaṃ paccayā anupādinno dhammo uppajjati ārammaṇapaccayā—  vatthuṃ paccayā anupādinnā khandhā. (2)

3420\. Anupādinnaṃ dhammaṃ paccayā anupādinno dhammo uppajjati ārammaṇapaccayā—  anupādinnaṃ ekaṃ khandhaṃ paccayā tayo khandhā…pe…  dve khandhe…pe… . (1)

3421\. Upādinnañca anupādinnañca dhammaṃ paccayā anupādinno dhammo uppajjati ārammaṇapaccayā—  anupādinnaṃ ekaṃ khandhañca vatthuñca paccayā tayo khandhā…pe…  dve khandhe ca…pe… . (1)



