# Upanissaya

(216.)

2850\. Cittasamuṭṭhāno dhammo cittasamuṭṭhānassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  (Tīṇi pañhā kātabbā.) (3)

2851\. Nocittasamuṭṭhāno dhammo nocittasamuṭṭhānassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  utuṃ…  bhojanaṃ…  senāsanaṃ cittaṃ upanissāya dānaṃ deti…pe…  saṃghaṃ bhindati; utu…  bhojanaṃ…  senāsanaṃ cittaṃ cittassa upanissayapaccayena paccayo. (1)

2852\. Nocittasamuṭṭhāno dhammo cittasamuṭṭhānassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  utuṃ…  bhojanaṃ…  senāsanaṃ cittaṃ upanissāya dānaṃ deti…pe…  saṃghaṃ bhindati; utu…  bhojanaṃ…  senāsanaṃ cittaṃ saddhāya…pe…  maggassa phalasamāpattiyā upanissayapaccayena paccayo. (2)

2853\. Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  utuṃ…  bhojanaṃ…  senāsanaṃ cittaṃ upanissāya dānaṃ deti…pe…  saṃghaṃ bhindati; utu…  bhojanaṃ…  senāsanaṃ cittaṃ cittasamuṭṭhānānaṃ khandhānaṃ cittassa ca upanissayapaccayena paccayo. (3)

2854\. Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**…  tīṇi.
