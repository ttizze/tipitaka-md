# Paccanīyuddhāra

(233.)

2897\. Cittasamuṭṭhāno dhammo cittasamuṭṭhānassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo. (1)

2898\. Cittasamuṭṭhāno dhammo nocittasamuṭṭhānassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo. (2)

2899\. Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo. (3)

(234.)

2900\. Nocittasamuṭṭhāno dhammo nocittasamuṭṭhānassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  āhārapaccayena paccayo…  indriyapaccayena paccayo. (1)

2901\. Nocittasamuṭṭhāno dhammo cittasamuṭṭhānassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo. (2)

2902\. Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo. (3)

(235.)

2903\. Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo. (1)

2904\. Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  āhārapaccayena paccayo. (2)

2905\. Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo. (3)
