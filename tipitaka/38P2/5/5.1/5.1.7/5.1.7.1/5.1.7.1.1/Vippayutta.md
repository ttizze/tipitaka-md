

# Vippayutta







(33.)

1687\. Gantho dhammo noganthassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)

1688\. Nogantho dhammo noganthassa dhammassa vippayuttapaccayena paccayo—  sahajātaṃ, purejātaṃ, pacchājātaṃ (Saṃkhittaṃ.) (1)

1689\. Nogantho dhammo ganthassa dhammassa vippayuttapaccayena paccayo. **Purejātaṃ**—  vatthu ganthānaṃ vippayuttapaccayena paccayo. (2)

1690\. Nogantho dhammo ganthassa ca noganthassa ca dhammassa vippayuttapaccayena paccayo. **Purejātaṃ**—  vatthu ganthānaṃ sampayuttakānañca khandhānaṃ vippayuttapaccayena paccayo. (3)

1691\. Gantho ca nogantho ca dhammā noganthassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)



