# Āhāra

(35.)

92\. Nahetu dhammo nahetussa dhammassa āhārapaccayena paccayo—  nahetū āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe…pe… . **Kabaḷīkāro āhāro**—  imassa kāyassa āhārapaccayena paccayo. (1)

93\. Nahetu dhammo hetussa dhammassa āhārapaccayena paccayo—  nahetū āhārā sampayuttakānaṃ hetūnaṃ āhārapaccayena paccayo; paṭisandhikkhaṇe…pe… . (2)

94\. Nahetu dhammo hetussa ca nahetussa ca dhammassa āhārapaccayena paccayo—  nahetū āhārā sampayuttakānaṃ khandhānaṃ hetūnaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe…pe… . (3)
