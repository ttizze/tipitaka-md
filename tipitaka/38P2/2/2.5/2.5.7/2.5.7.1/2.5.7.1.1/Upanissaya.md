# Upanissaya

(116.)

811\. Rūpī dhammo arūpissa dhammassa upanissayapaccayena paccayo—  ārammaṇūpanissayo, pakatūpanissayo…pe… . **Pakatūpanissayo**—  utuṃ…  bhojanaṃ…  senāsanaṃ upanissāya dānaṃ deti…pe…  saṃghaṃ bhindati, utu…  bhojanaṃ…  senāsanaṃ saddhāya…pe…  phalasamāpattiyā upanissayapaccayena paccayo. (1)

812\. Arūpī dhammo arūpissa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti, sīlaṃ…pe…  kāyikaṃ dukkhaṃ upanissāya dānaṃ deti…pe…  saṃghaṃ bhindati, saddhā…pe…  kāyikaṃ dukkhaṃ…  saddhāya…pe…  phalasamāpattiyā upanissayapaccayena paccayo. (1)
