

# Ārammaṇādi







(66.)

691\. Sappaṭighaṃ dhammaṃ paccayā appaṭigho dhammo uppajjati ārammaṇapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. (1)

692\. Appaṭighaṃ dhammaṃ paccayā appaṭigho dhammo uppajjati ārammaṇapaccayā—  appaṭighaṃ ekaṃ khandhaṃ paccayā tayo khandhā…pe…  dve khandhe…pe…  paṭisandhikkhaṇe…pe…  vatthuṃ paccayā appaṭighā khandhā. (1)

693\. Sappaṭighañca appaṭighañca dhammaṃ paccayā appaṭigho dhammo uppajjati ārammaṇapaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā…pe…  kāyaviññāṇasahagataṃ ekaṃ khandhañca kāyāyatanañca paccayā tayo khandhā…pe…  adhipatipaccayā…  (saṃkhittaṃ) avigatapaccayā.



