# Paccanīyuddhāra

(87.)

739\. Sappaṭigho dhammo sappaṭighassa dhammassa sahajātapaccayena paccayo. (1)

740\. Sappaṭigho dhammo appaṭighassa dhammassa ārammaṇapaccayena paccayo, sahajātapaccayena paccayo…  upanissayapaccayena paccayo…  purejātapaccayena paccayo. (2)

741\. Sappaṭigho dhammo sappaṭighassa ca appaṭighassa ca dhammassa sahajātapaccayena paccayo. (3)

(88.)

742\. Appaṭigho dhammo appaṭighassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (1)

743\. Appaṭigho dhammo sappaṭighassa dhammassa sahajātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (2)

744\. Appaṭigho dhammo sappaṭighassa ca appaṭighassa ca dhammassa sahajātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (3)

(89.)

745\. Sappaṭigho ca appaṭigho ca dhammā sappaṭighassa dhammassa sahajātapaccayena paccayo. (1)

746\. Sappaṭigho ca appaṭigho ca dhammā appaṭighassa dhammassa sahajātaṃ, purejātaṃ. (2)

747\. Sappaṭigho ca appaṭigho ca dhammā sappaṭighassa ca appaṭighassa ca dhammassa sahajātapaccayena paccayo. (3)
