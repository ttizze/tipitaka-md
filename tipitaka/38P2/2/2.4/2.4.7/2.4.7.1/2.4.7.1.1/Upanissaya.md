

# Upanissaya







(74.)

709\. Sappaṭigho dhammo appaṭighassa dhammassa upanissayapaccayena paccayo—  ārammaṇūpanissayo, pakatūpanissayo…pe… . **Pakatūpanissayo**—  utuṃ, senāsanaṃ upanissāya dānaṃ deti…pe…  saṃghaṃ bhindati; utu, senāsanaṃ saddhāya…pe…  phalasamāpattiyā upanissayapaccayena paccayo. (1)

710\. Appaṭigho dhammo appaṭighassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  diṭṭhiṃ gaṇhāti; sīlaṃ…pe…  kāyikaṃ sukhaṃ, kāyikaṃ dukkhaṃ, bhojanaṃ upanissāya dānaṃ deti…pe…  saṃghaṃ bhindati; saddhā…pe…  bhojanaṃ saddhāya…pe…  phalasamāpattiyā upanissayapaccayena paccayo. (1)



