# Upanissaya

(27.)

2173\. Parāmāso dhammo parāmāsassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  parāmāso parāmāsassa upanissayapaccayena paccayo…  tīṇi.

(28.)

2174\. Noparāmāso dhammo noparāmāsassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  samāpattiṃ uppādeti…  mānaṃ jappeti…  sīlaṃ…pe…  paññaṃ…  rāgaṃ…  dosaṃ…  mohaṃ…  mānaṃ…  patthanaṃ…  kāyikaṃ sukhaṃ…pe…  senāsanaṃ upanissāya dānaṃ deti…pe…  samāpattiṃ uppādeti…  pāṇaṃ hanati…pe…  saṃghaṃ bhindati; saddhā…pe…  senāsanaṃ, saddhāya…pe…  paññāya, rāgassa…pe…  patthanāya…  kāyikassa sukhassa…pe…  maggassa, phalasamāpattiyā upanissayapaccayena paccayo. (1)

2175\. Noparāmāso dhammo parāmāsassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya diṭṭhiṃ gaṇhāti, sīlaṃ…pe…  paññaṃ, rāgaṃ…pe…  patthanaṃ, kāyikaṃ sukhaṃ…pe…  senāsanaṃ upanissāya diṭṭhiṃ gaṇhāti; saddhā…pe…  senāsanaṃ parāmāsassa upanissayapaccayena paccayo. (2)

2176\. Noparāmāso dhammo parāmāsassa ca noparāmāsassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya diṭṭhiṃ gaṇhāti, sīlaṃ…pe…  senāsanaṃ upanissāya diṭṭhiṃ gaṇhāti; saddhā…pe…  senāsanaṃ parāmāsassa sampayuttakānañca khandhānaṃ upanissayapaccayena paccayo. (3)

(29.)

2177\. Parāmāso ca noparāmāso ca dhammā parāmāsassa dhammassa upanissayapaccayena paccayo—  tīṇi upanissayā parāmāso ca sampayuttakā ca khandhā parāmāsassa upanissayapaccayena paccayo…  tīṇi.
