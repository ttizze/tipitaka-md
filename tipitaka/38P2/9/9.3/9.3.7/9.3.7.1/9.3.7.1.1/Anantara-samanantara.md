# Anantara-samanantara

(68.)

2256\. Parāmāsasampayutto dhammo parāmāsasampayuttassa dhammassa anantarapaccayena paccayo—  purimā purimā parāmāsasampayuttā khandhā pacchimānaṃ pacchimānaṃ parāmāsasampayuttakānaṃ khandhānaṃ anantarapaccayena paccayo. (1)

2257\. Parāmāsasampayutto dhammo parāmāsavippayuttassa dhammassa anantarapaccayena paccayo—  parāmāsasampayuttā khandhā vuṭṭhānassa anantarapaccayena paccayo. (2)

(69.)

2258\. Parāmāsavippayutto dhammo parāmāsavippayuttassa dhammassa anantarapaccayena paccayo—  purimā purimā parāmāsavippayuttā khandhā pacchimānaṃ pacchimānaṃ parāmāsavippayuttānaṃ khandhānaṃ anantarapaccayena paccayo; anulomaṃ…pe…  phalasamāpattiyā anantarapaccayena paccayo. (1)

2259\. Parāmāsavippayutto dhammo parāmāsasampayuttassa dhammassa anantarapaccayena paccayo—  āvajjanā parāmāsasampayuttakānaṃ khandhānaṃ anantarapaccayena paccayo…  samanantarapaccayena paccayo. (2)
