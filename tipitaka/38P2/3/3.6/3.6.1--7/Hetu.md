

# Hetu





(131.)

1317\. Āsavavippayuttaṃ sāsavaṃ dhammaṃ paṭicca āsavavippayutto sāsavo dhammo uppajjati hetupaccayā—  āsavavippayuttaṃ sāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe… . (1)

1318\. Āsavavippayuttaṃ anāsavaṃ dhammaṃ paṭicca āsavavippayutto anāsavo dhammo uppajjati hetupaccayā…  tīṇi.

1319\. (Yathā cūḷantaraduke lokiyadukaṃ, evaṃ vitthāretabbaṃ ninnānākaraṇaṃ, saṃkhittaṃ.)

---

1320\. Āsavavippayuttasāsavadukaṃ niṭṭhitaṃ.



---

1321\. Āsavagocchakaṃ niṭṭhitaṃ.





