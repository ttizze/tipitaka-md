

# Pacchājāta







(29.)

1046\. Āsavo dhammo noāsavassa dhammassa pacchājātapaccayena paccayo—  pacchājātā āsavā purejātassa imassa kāyassa pacchājātapaccayena paccayo. (1)

1047\. Noāsavo dhammo noāsavassa dhammassa pacchājātapaccayena paccayo—  pacchājātā noāsavā khandhā purejātassa imassa kāyassa pacchājātapaccayena paccayo. (1)

1048\. Āsavo ca noāsavo ca dhammā noāsavassa dhammassa pacchājātapaccayena paccayo—  pacchājātā āsavā ca sampayuttakā ca khandhā purejātassa imassa kāyassa pacchājātapaccayena paccayo. (1)



