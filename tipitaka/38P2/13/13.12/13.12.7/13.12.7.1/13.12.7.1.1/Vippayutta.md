

# Vippayutta







(256.)

4636\. Rūpāvacaro dhammo narūpāvacarassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)

4637\. Narūpāvacaro dhammo narūpāvacarassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) Narūpāvacaro dhammo rūpāvacarassa dhammassa vippayuttapaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu rūpāvacarānaṃ khandhānaṃ vippayuttapaccayena paccayo. **Purejātaṃ**—  vatthu rūpāvacarānaṃ khandhānaṃ vippayuttapaccayena paccayo. (2)



