

# Vippayutta







(217.)

4568\. Kāmāvacaro dhammo kāmāvacarassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) Kāmāvacaro dhammo nakāmāvacarassa dhammassa vippayuttapaccayena paccayo—  sahajātaṃ, purejātaṃ. **Sahajātaṃ**—  (saṃkhittaṃ) paṭisandhikkhaṇe vatthu nakāmāvacarānaṃ khandhānaṃ vippayuttapaccayena paccayo. **Purejātaṃ**—  vatthu nakāmāvacarānaṃ khandhānaṃ vippayuttapaccayena paccayo. (2)

4569\. Nakāmāvacaro dhammo kāmāvacarassa dhammassa vippayuttapaccayena paccayo—  sahajātaṃ, pacchājātaṃ. **Sahajātā**—  nakāmāvacarā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe…pe… . **Pacchājātā**—  nakāmāvacarā khandhā purejātassa imassa kāyassa vippayuttapaccayena paccayo. (1)



