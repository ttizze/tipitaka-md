

# Hetu







(206.)

4547\. Kāmāvacaro dhammo kāmāvacarassa dhammassa hetupaccayena paccayo—  kāmāvacarā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1)

4548\. Nakāmāvacaro dhammo nakāmāvacarassa dhammassa hetupaccayena paccayo—  nakāmāvacarā hetū sampayuttakānaṃ khandhānaṃ hetupaccayena paccayo; paṭisandhikkhaṇe…pe… . Nakāmāvacaro dhammo kāmāvacarassa dhammassa hetupaccayena paccayo—  nakāmāvacarā hetū cittasamuṭṭhānānaṃ rūpānaṃ hetupaccayena paccayo; paṭisandhikkhaṇe…pe… . (Mūlaṃ kātabbaṃ.) Nakāmāvacarā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (3)



