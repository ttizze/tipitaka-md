# Hetu

(116.)

4324\. Savitakko dhammo savitakkassa dhammassa hetupaccayena paccayo—  savitakkā hetū sampayuttakānaṃ khandhānaṃ hetupaccayena paccayo; paṭisandhikkhaṇe…pe… . Savitakko dhammo avitakkassa dhammassa hetupaccayena paccayo—  savitakkā hetū vitakkassa cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (Mūlaṃ kātabbaṃ.) Savitakkā hetū sampayuttakānaṃ khandhānaṃ vitakkassa ca cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe…  (3)

4325\. Avitakko dhammo avitakkassa dhammassa hetupaccayena paccayo—  avitakkā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1)
