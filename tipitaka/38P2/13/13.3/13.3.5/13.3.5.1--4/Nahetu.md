# Nahetu

(67.)

4217\. Dassanena pahātabbahetukaṃ dhammaṃ saṃsaṭṭho nadassanena pahātabbahetuko dhammo uppajjati nahetupaccayā—  vicikicchāsahagate khandhe saṃsaṭṭho vicikicchāsahagato moho. (1)

4218\. Nadassanena pahātabbahetukaṃ dhammaṃ saṃsaṭṭho nadassanena pahātabbahetuko dhammo uppajjati nahetupaccayā—  ahetukaṃ nadassanena pahātabbahetukaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  ahetukapaṭisandhikkhaṇe…pe…  uddhaccasahagate khandhe saṃsaṭṭho uddhaccasahagato moho. (1)

4219\. Nahetuyā dve, naadhipatiyā cha, napurejāte cha, napacchājāte cha, naāsevane cha, nakamme cattāri, navipāke cha, najhāne ekaṃ, namagge ekaṃ, navippayutte cha.

---

4220\. Paccanīyaṃ.
