# Atthi

(29.)

1392\. Saññojano dhammo saññojanassa dhammassa atthipaccayena paccayo…  ekaṃ. (Paṭiccasadisaṃ.) (1)

1393\. Saññojano dhammo nosaññojanassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2)

1394\. Saññojano dhammo saññojanassa ca nosaññojanassa ca dhammassa atthipaccayena paccayo. (Paṭiccasadisaṃ.) (3)

(30.)

1395\. Nosaññojano dhammo nosaññojanassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1)

1396\. Nosaññojano dhammo saññojanassa dhammassa atthipaccayena paccayo—  sahajātaṃ, purejātaṃ. **Sahajātā**—  nosaññojanā khandhā sampayuttakānaṃ saññojanānaṃ atthipaccayena paccayo. **Purejātaṃ**—  cakkhuṃ…pe…  vatthuṃ assādeti abhinandati, taṃ ārabbha rāgo uppajjati…pe…  domanassaṃ uppajjati, vatthu saññojanānaṃ atthipaccayena paccayo. (2)

1397\. Nosaññojano dhammo saññojanassa ca nosaññojanassa ca dhammassa atthipaccayena paccayo—  sahajātaṃ, purejātaṃ. **Sahajāto**—  nosaññojano…pe… . (Saṃkhittaṃ, āsavasadisaṃ.) (3)

(31.)

1398\. Saññojano ca nosaññojano ca dhammā saññojanassa dhammassa atthipaccayena paccayo—  sahajātaṃ, purejātaṃ. (Āsavasadisaṃ.) (1)

1399\. Saññojano ca nosaññojano ca dhammā nosaññojanassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Vibhajitabbaṃ āsavasadisaṃ.) (2)

1400\. Saññojano ca nosaññojano ca dhammā saññojanassa ca nosaññojanassa ca dhammassa atthipaccayena paccayo—  sahajātaṃ, purejātaṃ. (Vibhajitabbaṃ āsavasadisaṃ.) (3)
