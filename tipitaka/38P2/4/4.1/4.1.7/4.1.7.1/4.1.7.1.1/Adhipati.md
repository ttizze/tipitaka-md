# Adhipati

(19.)

1366\. Saññojano dhammo saññojanassa dhammassa adhipatipaccayena paccayo. **Ārammaṇādhipati**—  saññojanaṃ garuṃ katvā…pe…  tīṇi. (Garukārammaṇā.)

1367\. Nosaññojano dhammo nosaññojanassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ datvā sīlaṃ…pe…  tīṇi (tiṇṇampi ārammaṇādhipati, sahajātādhipatipi kātabbā, vibhajitabbā tīṇipi).

1368\. Saññojano ca nosaññojano ca dhammā saññojanassa dhammassa adhipatipaccayena paccayo. **Ārammaṇādhipati**—  saññojane ca sampayuttake ca khandhe garuṃ katvā…pe…  tīṇi.
