# 2.7.1 Aṭṭhikamahapphalasutta

(238.)

665\. Sāvatthinidānaṃ. “Aṭṭhikasaññā, bhikkhave, bhāvitā bahulīkatā mahapphalā hoti mahānisaṃsā. Kathaṃ bhāvitā ca, bhikkhave, aṭṭhikasaññā kathaṃ bahulīkatā mahapphalā hoti mahānisaṃsā? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ…pe…  aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, aṭṭhikasaññā evaṃ bahulīkatā mahapphalā hoti mahānisaṃsā”ti.

* [2.7.1.1 Aññataraphalasutta](2.7.1/2.7.1.1.md)
* [2.7.1.2 Mahatthasutta](2.7.1/2.7.1.2.md)
* [2.7.1.3 Yogakkhemasutta](2.7.1/2.7.1.3.md)
* [2.7.1.4 Saṃvegasutta](2.7.1/2.7.1.4.md)
* [2.7.1.5 Phāsuvihārasutta](2.7.1/2.7.1.5.md)
