# 1.2.15 Mogharājamāṇavapucchā

(141.)

157\. _“Dvāhaṃ sakkaṃ apucchissaṃ, __(iccāyasmā mogharājā)___  
_Na me byākāsi cakkhumā;_  
_Yāvatatiyañca devīsi,_  
_Byākarotīti me sutaṃ. (1)_  

(142.)

158\. _Ayaṃ loko paro loko,_  
_brahmaloko sadevako;_  
_Diṭṭhiṃ te nābhijānāti,_  
_gotamassa yasassino. (2)_  

(143.)

159\. _Evaṃ abhikkantadassāviṃ,_  
_atthi pañhena āgamaṃ;_  
_Kathaṃ lokaṃ avekkhantaṃ,_  
_maccurājā na passati”. (3)_  

(144.)

160\. _“Suññato lokaṃ avekkhassu,_  
_Mogharāja sadā sato;_  
_Attānudiṭṭhiṃ ūhacca,_  
_Evaṃ maccutaro siyā;_  
_Evaṃ lokaṃ avekkhantaṃ,_  
_Maccurājā na passatī”ti. (4)_  

---

161\. Mogharājamāṇavapucchā pannarasamā.
