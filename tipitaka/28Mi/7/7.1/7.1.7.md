

# 7.1.7 Vaṃsaṅgapañha




(231.)

1690\. “Bhante nāgasena, ‘vaṃsassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, vaṃso yattha vāto, tattha anulometi, nāññatthamanudhāvati; evameva kho, mahārāja, yoginā yogāvacarena yaṃ buddhena bhagavatā bhāsitaṃ navaṅgaṃ satthusāsanaṃ, taṃ anulomayitvā kappiye anavajje ṭhatvā samaṇadhammaṃyeva pariyesitabbaṃ. Idaṃ, mahārāja, vaṃsassa ekaṃ aṅgaṃ gahetabbaṃ. Bhāsitampetaṃ, mahārāja, therena rāhulena—

1691\. _‘Navaṅgaṃ buddhavacanaṃ,_  
_anulometvāna sabbadā;_  
_Kappiye anavajjasmiṃ,_  
_ṭhatvāpāyaṃ samuttarin’”ti._  


---

1692\. Vaṃsaṅgapañho sattamo.





