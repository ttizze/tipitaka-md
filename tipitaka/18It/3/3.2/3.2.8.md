

# 3.2.8 Moneyyasutta




(67.)

430\. Vuttañhetaṃ bhagavatā vuttamarahatāti me sutaṃ—

431\. “Tīṇimāni, bhikkhave, moneyyāni. Katamāni tīṇi? Kāyamoneyyaṃ, vacīmoneyyaṃ, manomoneyyaṃ—  imāni kho, bhikkhave, tīṇi moneyyānī”ti. Etamatthaṃ bhagavā avoca. Tatthetaṃ iti vuccati—

432\. _“Kāyamuniṃ vacīmuniṃ,_  
_manomunimanāsavaṃ;_  
_Muniṃ moneyyasampannaṃ,_  
_āhu ninhātapāpakan”ti._  


433\. Ayampi attho vutto bhagavatā, iti me sutanti.

---

434\. Aṭṭhamaṃ.





