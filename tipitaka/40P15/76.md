# 76 Saraṇaduka, Pītittika

(88.)

237\. Saraṇaṃ pītisahagataṃ dhammaṃ paṭicca nasaraṇo napītisahagato dhammo uppajjati hetupaccayā…  tīṇi.

238\. Araṇaṃ pītisahagataṃ dhammaṃ paṭicca nasaraṇo napītisahagato dhammo uppajjati hetupaccayā…  ekaṃ.

239\. Hetuyā cattāri, ārammaṇe dve…pe…  vipāke ekaṃ…pe…  avigate cattāri.

240\. Saraṇaṃ sukhasahagataṃ dhammaṃ paṭicca nasaraṇo nasukhasahagato dhammo uppajjati hetupaccayā…  tīṇi.

241\. Araṇaṃ sukhasahagataṃ dhammaṃ paṭicca nasaraṇo nasukhasahagato dhammo uppajjati hetupaccayā…  ekaṃ.

242\. Hetuyā cattāri, ārammaṇe dve…pe…  vipāke ekaṃ…pe…  avigate cattāri.

243\. Saraṇaṃ upekkhāsahagataṃ dhammaṃ paṭicca nasaraṇo naupekkhāsahagato dhammo uppajjati hetupaccayā… . Hetuyā cattāri, ārammaṇe dve…pe…  vipāke ekaṃ…pe…  avigate cattāri.
