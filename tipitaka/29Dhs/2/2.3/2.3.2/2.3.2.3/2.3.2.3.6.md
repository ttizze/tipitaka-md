# 2.3.2.3.6 Āsavavippayuttasāsavaduka

(1116.)

1807\. Katame dhammā āsavavippayuttā sāsavā? Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho…pe…  viññāṇakkhandho—  ime dhammā āsavavippayuttā sāsavā.

(1117.)

1808\. Katame dhammā āsavavippayuttā anāsavā? Apariyāpannā maggā ca, maggaphalāni ca, asaṅkhatā ca dhātu—  ime dhammā āsavavippayuttā anāsavā.

---

1809\. Nikkhepakaṇḍe paṭhamabhāṇavāro.
