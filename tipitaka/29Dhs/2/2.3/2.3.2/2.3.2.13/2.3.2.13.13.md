# 2.3.2.13.13 Arūpāvacaraduka

(1291.)

1992\. Katame dhammā arūpāvacarā? Heṭṭhato ākāsānañcāyatanupage deve pariyantaṃ karitvā, uparito nevasaññānāsaññāyatanupage deve anto karitvā, yaṃ etasmiṃ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā dhammā—  ime dhammā arūpāvacarā.

(1292.)

1993\. Katame dhammā na arūpāvacarā? Kāmāvacarā, rūpāvacarā, apariyāpannā—  ime dhammā na arūpāvacarā.
