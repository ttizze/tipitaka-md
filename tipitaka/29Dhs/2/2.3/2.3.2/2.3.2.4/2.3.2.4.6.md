# 2.3.2.4.6 Saññojanavippayuttasaññojaniyaduka

(1138.)

1831\. Katame dhammā saññojanavippayuttā saññojaniyā? Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā; rūpakkhandho…pe…  viññāṇakkhandho—  ime dhammā saññojanavippayuttā saññojaniyā.

(1139.)

1832\. Katame dhammā saññojanavippayuttā asaññojaniyā? Apariyāpannā maggā ca, maggaphalāni ca, asaṅkhatā ca dhātu—  ime dhammā saññojanavippayuttā asaññojaniyā.
