# 2.3.2.5.6 Ganthavippayuttaganthaniyaduka

(1154.)

1848\. Katame dhammā ganthavippayuttā ganthaniyā? Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā; rūpakkhandho…pe…  viññāṇakkhandho—  ime dhammā ganthavippayuttā ganthaniyā.

(1155.)

1849\. Katame dhammā ganthavippayuttā aganthaniyā? Apariyāpannā maggā ca, maggaphalāni ca, asaṅkhatā ca dhātu—  ime dhammā ganthavippayuttā aganthaniyā.
