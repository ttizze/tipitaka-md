# 2.4.2.4.5 Saññojanasaññojanasampayuttaduka

(1485.)

2196\. Katame dhammā saññojanā ceva saññojanasampayuttā ca? Yattha dve tīṇi saññojanāni ekato uppajjanti—  ime dhammā saññojanā ceva saññojanasampayuttā ca.

(1486.)

2197\. Katame dhammā saññojanasampayuttā ceva no ca saññojanā? Ṭhapetvā saññojane, avasesaṃ akusalaṃ—  ime dhammā saññojanasampayuttā ceva no ca saññojanā. Saññojanavippayuttā dhammā na vattabbā—  saññojanā ceva saññojanasampayuttā cātipi, saññojanasampayuttā ceva no ca saññojanātipi.
