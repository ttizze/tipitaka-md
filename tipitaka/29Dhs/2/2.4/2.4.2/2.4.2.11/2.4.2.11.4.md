# 2.4.2.11.4 Upādānaupādāniyaduka

(1559.)

2270\. Katame dhammā upādānā ceva upādāniyā ca? Tāneva upādānāni upādānā ceva upādāniyā ca.

(1560.)

2271\. Katame dhammā upādāniyā ceva no ca upādānā? Ṭhapetvā upādāne avasesaṃ akusalaṃ, tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ, sabbañca rūpaṃ—  ime dhammā upādāniyā ceva no ca upādānā. Anupādāniyā dhammā na vattabbā—  upādānā ceva upādāniyā cātipi, upādāniyā ceva no ca upādānātipi.
