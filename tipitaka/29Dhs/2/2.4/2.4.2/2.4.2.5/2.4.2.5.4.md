# 2.4.2.5.4 Ganthaganthaniyaduka

(1495.)

2206\. Katame dhammā ganthā ceva ganthaniyā ca? Teva ganthā ganthā ceva ganthaniyā ca.

(1496.)

2207\. Katame dhammā ganthaniyā ceva no ca ganthā? Ṭhapetvā ganthe avasesaṃ akusalaṃ, tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ, sabbañca rūpaṃ—  ime dhammā ganthaniyā ceva no ca ganthā. Aganthaniyā dhammā na vattabbā—  ganthā ceva ganthaniyā cātipi, ganthaniyā ceva no ca ganthātipi.
