# 2.4.1.5 Saṃkiliṭṭhattika

(1396.)

2102\. Katame dhammā saṃkiliṭṭhasaṃkilesikā? Dvādasākusalacittuppādā—  ime dhammā saṃkiliṭṭhasaṃkilesikā.

(1397.)

2103\. Katame dhammā asaṃkiliṭṭhasaṃkilesikā? Tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ, sabbañca rūpaṃ—  ime dhammā asaṃkiliṭṭhasaṃkilesikā.

(1398.)

2104\. Katame dhammā asaṃkiliṭṭhaasaṃkilesikā? Cattāro maggā apariyāpannā, cattāri ca sāmaññaphalāni, nibbānañca—  ime dhammā asaṃkiliṭṭhaasaṃkilesikā.
