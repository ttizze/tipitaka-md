

# 2.4.1.12 Parittattika





(1417.)

2123\. Katame dhammā parittā? Kāmāvacarakusalaṃ, akusalaṃ, sabbo kāmāvacarassa vipāko, kāmāvacarakiriyābyākataṃ, sabbañca rūpaṃ—  ime dhammā parittā.

(1418.)

2124\. Katame dhammā mahaggatā? Rūpāvacarā, arūpāvacarā, kusalābyākatā—  ime dhammā mahaggatā.

(1419.)

2125\. Katame dhammā appamāṇā? Cattāro maggā apariyāpannā, cattāri ca sāmaññaphalāni, nibbānañca—  ime dhammā appamāṇā.



