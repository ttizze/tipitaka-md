

# 1.3.1 Pubbantakappika




(28.)

57\. Atthi, bhikkhave, aññeva dhammā gambhīrā duddasā duranubodhā santā paṇītā atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ. Katame ca te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍitavedanīyā, ye tathāgato sayaṃ abhiññā sacchikatvā pavedeti, yehi tathāgatassa yathābhuccaṃ vaṇṇaṃ sammā vadamānā vadeyyuṃ?




(29.)

58\. Santi, bhikkhave, eke samaṇabrāhmaṇā pubbantakappikā pubbantānudiṭṭhino, pubbantaṃ ārabbha anekavihitāni adhimuttipadāni abhivadanti aṭṭhārasahi vatthūhi. Te ca bhonto samaṇabrāhmaṇā kimāgamma kimārabbha pubbantakappikā pubbantānudiṭṭhino pubbantaṃ ārabbha anekavihitāni adhimuttipadāni abhivadanti aṭṭhārasahi vatthūhi?

* [1.3.1.1 Sassatavāda](1.3.1/1.3.1.1.md)
* [1.3.1.2 Ekaccasassatavāda](1.3.1/1.3.1.2.md)
* [1.3.1.3 Antānantavāda](1.3.1/1.3.1.3.md)
* [1.3.1.4 Amarāvikkhepavāda](1.3.1/1.3.1.4.md)
* [1.3.1.5 Adhiccasamuppannavāda](1.3.1/1.3.1.5.md)



