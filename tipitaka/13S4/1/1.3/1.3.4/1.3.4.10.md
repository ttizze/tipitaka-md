

# 1.3.4.10 Bāhirāniccahetusutta





(143.)

801\. “Rūpā, bhikkhave, aniccā. Yopi hetu, yopi paccayo rūpānaṃ uppādāya, sopi anicco. Aniccasambhūtā, bhikkhave, rūpā kuto niccā bhavissanti. Saddā…  gandhā…  rasā…  phoṭṭhabbā…  dhammā aniccā. Yopi hetu, yopi paccayo dhammānaṃ uppādāya, sopi anicco. Aniccasambhūtā, bhikkhave, dhammā kuto niccā bhavissanti. Evaṃ passaṃ…pe…  nāparaṃ itthattāyā’ti pajānātī”ti.

---

802\. Dasamaṃ.





