# 1.2.3.2 Paccanīka

(21.)

182\. »  Na dukkhaṃ na saccanti?

183\. Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesaṃ na ceva dukkhaṃ na ca saccā.

184\. «  Na saccā na dukkhasaccanti? Āmantā.

185\. Na samudayo na saccanti?

186\. Samudayaṃ ṭhapetvā…pe…  nirodhaṃ ṭhapetvā…pe… .

187\. »  Na maggo na saccanti?

188\. Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.

189\. «  Na saccā na maggasaccanti? Āmantā.
