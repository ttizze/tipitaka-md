# 1.7.4.3 Sapadānasikkhāpada

(608.)

1845\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ omasitvā piṇḍapātaṃ bhuñjanti…pe… .

1846\. **“Sapadānaṃ piṇḍapātaṃ bhuñjissāmīti sikkhā karaṇīyā”**ti. (*33*:**178**)

1847\. Sapadānaṃ piṇḍapāto bhuñjitabbo. Yo anādariyaṃ paṭicca tahaṃ tahaṃ omasitvā piṇḍapātaṃ bhuñjati, āpatti dukkaṭassa.

1848\. Anāpatti— asañcicca, assatiyā, ajānantassa, gilānassa, aññesaṃ dento omasati, aññassa bhājane ākiranto omasati, uttaribhaṅge, āpadāsu, ummattakassa, ādikammikassāti.

---

1849\. Tatiyasikkhāpadaṃ niṭṭhitaṃ.
