# 1.7.1.3 Suppaṭicchannasikkhāpada

(578.)

1695\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū kāyaṃ vivaritvā antaraghare gacchanti…pe… .

1696\. **“Suppaṭicchanno antaraghare gamissāmīti sikkhā karaṇīyā”**ti. (*3*:**148**)

1697\. Suppaṭicchannena antaraghare gantabbaṃ. Yo anādariyaṃ paṭicca kāyaṃ vivaritvā antaraghare gacchati, āpatti dukkaṭassa.

1698\. Anāpatti—  asañcicca, assatiyā, ajānantassa, gilānassa, āpadāsu, ummattakassa, ādikammikassāti.

---

1699\. Tatiyasikkhāpadaṃ niṭṭhitaṃ.
