# 1.7.2.4 Dutiyauccasaddasikkhāpada

(589.)

1750\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uccāsaddaṃ mahāsaddaṃ karontā antaraghare nisīdanti…pe… .

1751\. **“Appasaddo antaraghare nisīdissāmīti sikkhā karaṇīyā”**ti. (*14*:**159**)

1752\. Appasaddena antaraghare nisīditabbaṃ. Yo anādariyaṃ paṭicca uccāsaddaṃ mahāsaddaṃ karonto antaraghare nisīdati, āpatti dukkaṭassa.

1753\. Anāpatti—  asañcicca…pe…  ādikammikassāti.

---

1754\. Catutthasikkhāpadaṃ niṭṭhitaṃ.
