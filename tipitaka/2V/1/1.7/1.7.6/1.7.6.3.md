# 1.7.6.3 Pattanillehakasikkhāpada

(629.)

1950\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pattanillehakaṃ bhuñjanti…pe… .

1951\. **“Na pattanillehakaṃ bhuñjissāmīti sikkhā karaṇīyā”**ti. (*53*:**198**)

1952\. Na pattanillehakaṃ bhuñjitabbaṃ. Yo anādariyaṃ paṭicca pattanillehakaṃ bhuñjati, āpatti dukkaṭassa.

1953\. Anāpatti— asañcicca, assatiyā, ajānantassa, gilānassa, parittake sese ekato saṅkaḍḍhitvā nillehitvā bhuñjati, āpadāsu, ummattakassa, ādikammikassāti.

---

1954\. Tatiyasikkhāpadaṃ niṭṭhitaṃ.
