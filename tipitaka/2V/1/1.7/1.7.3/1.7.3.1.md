# 1.7.3.1 Khambhakatasikkhāpada

(596.)

1785\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū khambhakatā antaraghare gacchanti…pe… .

1786\. **“Na khambhakato antaraghare gamissāmīti sikkhā karaṇīyā”**ti. (*21*:**166**)

1787\. Na khambhakatena antaraghare gantabbaṃ. Yo anādariyaṃ paṭicca ekato vā ubhato vā khambhaṃ katvā antaraghare gacchati, āpatti dukkaṭassa.

1788\. Anāpatti—  asañcicca…pe…  ādikammikassāti.

---

1789\. Paṭhamasikkhāpadaṃ niṭṭhitaṃ.
