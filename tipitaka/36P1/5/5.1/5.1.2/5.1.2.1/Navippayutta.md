# Navippayutta

(24.)

2506\. Upādinnupādāniyaṃ dhammaṃ paṭicca upādinnupādāniyo dhammo uppajjati navippayuttapaccayā—  arūpe upādinnupādāniyaṃ ekaṃ khandhaṃ paṭicca tayo khandhā…pe…  asaññasattānaṃ ekaṃ mahābhūtaṃ paṭicca…pe… . (1)

2507\. Anupādinnupādāniyaṃ dhammaṃ paṭicca anupādinnupādāniyo dhammo uppajjati navippayuttapaccayā—  arūpe anupādinnupādāniyaṃ ekaṃ khandhaṃ paṭicca tayo khandhā…pe…  bāhiraṃ…  āhārasamuṭṭhānaṃ…  utusamuṭṭhānaṃ ekaṃ mahābhūtaṃ paṭicca…pe… . (1)

2508\. Anupādinnaanupādāniyaṃ dhammaṃ paṭicca anupādinnaanupādāniyo dhammo uppajjati navippayuttapaccayā—  arūpe anupādinnaanupādāniyaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)
