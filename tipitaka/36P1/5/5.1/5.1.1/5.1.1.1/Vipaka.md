# Vipāka

(10.)

2466\. Upādinnupādāniyaṃ dhammaṃ paṭicca upādinnupādāniyo dhammo uppajjati vipākapaccayā…  tīṇi.

2467\. Anupādinnupādāniyaṃ dhammaṃ paṭicca anupādinnupādāniyo dhammo uppajjati vipākapaccayā—  ekaṃ mahābhūtaṃ paṭicca…pe…  mahābhūte paṭicca cittasamuṭṭhānaṃ rūpaṃ upādārūpaṃ.

2468\. Anupādinnaanupādāniyaṃ dhammaṃ paṭicca anupādinnaanupādāniyo dhammo uppajjati vipākapaccayā—  vipākaṃ anupādinnaanupādāniyaṃ ekaṃ khandhaṃ paṭicca tayo khandhā…pe…  nava.
