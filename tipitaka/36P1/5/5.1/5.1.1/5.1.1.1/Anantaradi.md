# Anantarādi

(4.)

2452\. Upādinnupādāniyaṃ dhammaṃ paṭicca upādinnupādāniyo dhammo uppajjati anantarapaccayā…  samanantarapaccayā…  sahajātapaccayā—  upādinnupādāniyaṃ ekaṃ khandhaṃ paṭicca…pe…  paṭisandhikkhaṇe…pe…  ekaṃ mahābhūtaṃ paṭicca…pe…  mahābhūte paṭicca kaṭattārūpaṃ upādārūpaṃ; asaññasattānaṃ ekaṃ mahābhūtaṃ paṭicca…pe…  mahābhūte paṭicca kaṭattārūpaṃ upādārūpaṃ.

2453\. Upādinnupādāniyaṃ dhammaṃ paṭicca…  tīṇi.

2454\. Anupādinnupādāniyaṃ dhammaṃ paṭicca anupādinnupādāniyo dhammo uppajjati sahajātapaccayā—  anupādinnupādāniyaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  ekaṃ mahābhūtaṃ paṭicca…pe…  mahābhūte paṭicca cittasamuṭṭhānaṃ rūpaṃ upādārūpaṃ. Bāhiraṃ…  āhārasamuṭṭhānaṃ…  utusamuṭṭhānaṃ ekaṃ mahābhūtaṃ paṭicca…pe… .

2455\. Anupādinnaanupādāniyaṃ dhammaṃ paṭicca…  tīṇi.

2456\. Anupādinnupādāniyañca anupādinnaanupādāniyañca dhammaṃ paṭicca…pe…  anupādinnupādāniyo…pe… . (1)

2457\. Upādinnupādāniyañca anupādinnupādāniyañca dhammaṃ paṭicca anupādinnupādāniyo…pe… . (1)
