# Sampayutta

(79.)

2727\. Upādinnupādāniyo dhammo upādinnupādāniyassa dhammassa sampayuttapaccayena paccayo—  upādinnupādāniyo eko khandho tiṇṇannaṃ khandhānaṃ sampayuttapaccayena paccayo…pe…  dve khandhā dvinnaṃ khandhānaṃ…pe…  paṭisandhikkhaṇe…pe… . (1)

2728\. Anupādinnupādāniyo dhammo anupādinnupādāniyassa dhammassa sampayuttapaccayena paccayo—  anupādinnupādāniyo eko khandho tiṇṇannaṃ khandhānaṃ sampayuttapaccayena paccayo…pe…  dve khandhā dvinnaṃ khandhānaṃ…pe… . (1)

2729\. Anupādinnaanupādāniyo dhammo anupādinnaanupādāniyassa dhammassa sampayuttapaccayena paccayo—  anupādinnaanupādāniyo eko khandho tiṇṇannaṃ khandhānaṃ sampayuttapaccayena paccayo…pe…  dve khandhā dvinnaṃ khandhānaṃ…pe… . (1)
