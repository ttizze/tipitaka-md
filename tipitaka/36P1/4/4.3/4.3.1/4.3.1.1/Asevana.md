

# Āsevana






(70.)

2214\. Vipākadhammadhammaṃ paccayā vipākadhammadhammo uppajjati āsevanapaccayā—  vipākadhammadhammaṃ ekaṃ khandhaṃ paccayā tayo khandhā, tayo khandhe paccayā eko khandho, dve khandhe paccayā dve khandhā. (1)

2215\. Nevavipākanavipākadhammadhammaṃ paccayā nevavipākanavipākadhammadhammo uppajjati āsevanapaccayā—  nevavipākanavipākadhammadhammaṃ ekaṃ khandhaṃ paccayā…pe…  vatthuṃ paccayā nevavipākanavipākadhammadhammā khandhā. (1)

2216\. Nevavipākanavipākadhammadhammaṃ paccayā vipākadhammadhammo uppajjati āsevanapaccayā—  vatthuṃ paccayā vipākadhammadhammā khandhā. (2)

2217\. Vipākadhammadhammañca nevavipākanavipākadhammadhammañca dhammaṃ paccayā vipākadhammadhammo uppajjati āsevanapaccayā—  vipākadhammadhammaṃ ekaṃ khandhañca vatthuñca paccayā tayo khandhā, tayo khandhe ca vatthuñca paccayā eko khandho, dve khandhe ca vatthuñca paccayā dve khandhā. (1)



