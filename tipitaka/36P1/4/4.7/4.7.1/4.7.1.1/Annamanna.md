# Aññamañña

(100.)

2314\. Vipāko dhammo vipākassa dhammassa aññamaññapaccayena paccayo—  vipāko eko khandho…pe…  paṭisandhikkhaṇe…pe… . (1)

2315\. Vipāko dhammo nevavipākanavipākadhammadhammassa aññamaññapaccayena paccayo—  paṭisandhikkhaṇe vipākā khandhā vatthussa aññamaññapaccayena paccayo. (2)

2316\. Vipāko dhammo vipākassa ca nevavipākanavipākadhammadhammassa ca aññamaññapaccayena paccayo—  paṭisandhikkhaṇe vipāko eko khandho tiṇṇannaṃ khandhānaṃ vatthussa ca aññamaññapaccayena paccayo…pe… . (3)

2317\. Vipākadhammadhammo vipākadhammadhammassa aññamaññapaccayena paccayo—  vipākadhammadhammo eko khandho tiṇṇannaṃ khandhānaṃ…pe…  dve khandhā dvinnaṃ khandhānaṃ…pe… . (1)

2318\. Nevavipākanavipākadhammadhammo nevavipākanavipākadhammadhammassa aññamaññapaccayena paccayo—  nevavipākanavipākadhammadhammo eko khandho tiṇṇannaṃ khandhānaṃ…pe…  dve khandhā dvinnaṃ khandhānaṃ…pe… . (1)

2319\. Nevavipākanavipākadhammadhammo vipākassa dhammassa aññamaññapaccayena paccayo—  paṭisandhikkhaṇe vatthu vipākānaṃ khandhānaṃ…pe… . (2)

2320\. Vipāko ca nevavipākanavipākadhammadhammo ca dhammā vipākassa dhammassa…pe…  paṭisandhikkhaṇe vipāko eko khandho ca vatthu ca…pe… . (1) (Satta pañhā.)
