

# Paccanīyuddhāra




(121.)

2408\. Vipāko dhammo vipākassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (1)

2409\. Vipāko dhammo vipākadhammadhammassa ārammaṇapaccayena paccayo…  upanissayapaccayena paccayo. (2)

2410\. Vipāko dhammo nevavipākanavipākadhammadhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo. (3)

2411\. Vipāko dhammo vipākassa ca nevavipākanavipākadhammadhammassa ca sahajātapaccayena paccayo. (4)

2412\. Vipākadhammadhammo vipākadhammadhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (1)

2413\. Vipākadhammadhammo vipākassa dhammassa ārammaṇapaccayena paccayo…  upanissayapaccayena paccayo…  kammapaccayena paccayo. (2)

2414\. Vipākadhammadhammo nevavipākanavipākadhammadhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo…  kammapaccayena paccayo. (3)

2415\. Vipākadhammadhammo vipākassa ca nevavipākanavipākadhammadhammassa ca kammapaccayena paccayo. (4)

2416\. Vipākadhammadhammo vipākadhammadhammassa ca nevavipākanavipākadhammadhammassa ca sahajātapaccayena paccayo. (5)

2417\. Nevavipākanavipākadhammadhammo nevavipākanavipākadhammadhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  āhārapaccayena paccayo…  indriyapaccayena paccayo. (1)

2418\. Nevavipākanavipākadhammadhammo vipākassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (2)

2419\. Nevavipākanavipākadhammadhammo vipākadhammadhammassa ārammaṇapaccayena paccayo…  upanissayapaccayena paccayo…  purejātapaccayena paccayo. (3)

2420\. Vipāko ca nevavipākanavipākadhammadhammo ca dhammā vipākassa dhammassa sahajātaṃ…  purejātaṃ. (1)

2421\. Vipāko ca nevavipākanavipākadhammadhammo ca dhammā nevavipākanavipākadhammadhammassa sahajātaṃ…  pacchājātaṃ…  āhāraṃ…  indriyaṃ. (2)

2422\. Vipākadhammadhammo ca nevavipākanavipākadhammadhammo ca dhammā vipākadhammadhammassa sahajātaṃ…  purejātaṃ. (1)

2423\. Vipākadhammadhammo ca nevavipākanavipākadhammadhammo ca dhammā nevavipākanavipākadhammadhammassa sahajātaṃ…  pacchājātaṃ…  āhāraṃ…  indriyaṃ. (2)



