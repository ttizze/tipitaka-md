

# Āsevana






(19.)

2868\. Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa āsevanapaccayena paccayo—  purimā purimā saṃkiliṭṭhasaṃkilesikā khandhā pacchimānaṃ pacchimānaṃ saṃkiliṭṭhasaṃkilesikānaṃ khandhānaṃ āsevanapaccayena paccayo. (1)

2869\. Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa āsevanapaccayena paccayo—  purimā purimā…pe…  anulomaṃ gotrabhussa…  anulomaṃ vodānassa āsevanapaccayena paccayo. (1)

2870\. Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa āsevanapaccayena paccayo—  gotrabhu maggassa…  vodānaṃ maggassa āsevanapaccayena paccayo. (2)



