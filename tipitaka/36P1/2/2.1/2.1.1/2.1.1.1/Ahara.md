# Āhāra

(13.)

155\. Kusalaṃ dhammaṃ paṭicca kusalo dhammo uppajjati āhārapaccayā—  kusalaṃ ekaṃ khandhaṃ paṭicca…  tīṇi.

156\. Akusalaṃ dhammaṃ paṭicca akusalo dhammo uppajjati āhārapaccayā—  akusalaṃ ekaṃ khandhaṃ paṭicca…  tīṇi.

157\. Abyākataṃ dhammaṃ paṭicca abyākato dhammo uppajjati āhārapaccayā—  vipākābyākataṃ kiriyābyākataṃ ekaṃ khandhaṃ paṭicca…pe…  paṭisandhikkhaṇe…pe…  ekaṃ mahābhūtaṃ paṭicca tayo mahābhūtā…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ; āhārasamuṭṭhānaṃ ekaṃ mahābhūtaṃ paṭicca…pe…  mahābhūte paṭicca upādārūpaṃ.

158\. Kusalañca abyākatañca dhammaṃ paṭicca…pe… .

159\. Akusalañca abyākatañca dhammaṃ paṭicca abyākato dhammo uppajjati āhārapaccayā—  akusale khandhe ca mahābhūte ca paṭicca cittasamuṭṭhānaṃ rūpaṃ.
