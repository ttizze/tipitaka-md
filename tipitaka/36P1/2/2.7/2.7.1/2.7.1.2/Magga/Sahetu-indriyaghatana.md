

# Sahetu-indriyaghaṭanā







(371.)

1125\. Magga hetu sahajāta nissaya indriya atthi avigatanti cattāri. Magga hetu sahajāta aññamañña nissaya indriya atthi avigatanti dve. Magga hetu sahajāta aññamañña nissaya indriya sampayutta atthi avigatanti dve. Magga hetu sahajāta nissaya indriya vippayutta atthi avigatanti dve. [Avipāka—  4]

1126\. Magga hetu sahajāta nissaya vipāka indriya atthi avigatanti ekaṃ. Magga hetu sahajāta aññamañña nissaya vipāka indriya atthi avigatanti ekaṃ. Magga hetu sahajāta aññamañña nissaya vipāka indriya sampayutta atthi avigatanti ekaṃ. Magga hetu sahajāta nissaya vipāka indriya vippayutta atthi avigatanti ekaṃ. Magga hetu sahajāta aññamañña nissaya vipāka indriya vippayutta atthi avigatanti ekaṃ. [Savipāka—  5]



