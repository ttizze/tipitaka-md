# Sāhāraghaṭanā

(355.)

1093\. Indriya sahajāta nissaya āhāra atthi avigatanti satta. Indriya sahajāta aññamañña nissaya āhāra atthi avigatanti tīṇi. Indriya sahajāta aññamañña nissaya āhāra sampayutta atthi avigatanti tīṇi. Indriya sahajāta nissaya āhāra vippayutta atthi avigatanti tīṇi. [Avipāka—  4]

1094\. Indriya sahajāta nissaya vipāka āhāra atthi avigatanti ekaṃ. Indriya sahajāta aññamañña nissaya vipāka āhāra atthi avigatanti ekaṃ. Indriya sahajāta aññamañña nissaya vipāka āhāra sampayutta atthi avigatanti ekaṃ. Indriya sahajāta nissaya vipāka āhāra vippayutta atthi avigatanti ekaṃ. Indriya sahajāta aññamañña nissaya vipāka āhāra vippayutta atthi avigatanti ekaṃ. [Savipāka—  5]
