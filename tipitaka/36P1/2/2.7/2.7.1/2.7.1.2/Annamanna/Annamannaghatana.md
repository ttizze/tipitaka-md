# Aññamaññaghaṭanā

(324.)

1042\. Aññamañña sahajāta nissaya atthi avigatanti tīṇi. Aññamañña sahajāta nissaya sampayutta atthi avigatanti tīṇi. Aññamañña sahajāta nissaya vippayutta atthi avigatanti ekaṃ. [Avipāka—  3]

1043\. Aññamañña sahajāta nissaya vipāka atthi avigatanti ekaṃ. Aññamañña sahajāta nissaya vipāka sampayutta atthi avigatanti ekaṃ. Aññamañña sahajāta nissaya vipāka vippayutta atthi avigatanti ekaṃ. [Savipāka—  3]

---

1044\. Aññamaññamūlakaṃ.
