

# Pacchājāta






(289.)

936\. Kusalo dhammo abyākatassa dhammassa pacchājātapaccayena paccayo—  pacchājātā kusalā khandhā purejātassa imassa kāyassa pacchājātapaccayena paccayo. (1)

937\. Akusalo dhammo abyākatassa dhammassa pacchājātapaccayena paccayo—  pacchājātā akusalā khandhā purejātassa imassa kāyassa pacchājātapaccayena paccayo. (1)

938\. Abyākato dhammo abyākatassa dhammassa pacchājātapaccayena paccayo—  pacchājātā vipākābyākatā kiriyābyākatā khandhā purejātassa imassa kāyassa pacchājātapaccayena paccayo. (1)



