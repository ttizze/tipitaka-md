# Sādhipati-āhāraghaṭanā

(466.)

1517\. Indriya adhipati sahajāta nissaya āhāra atthi avigatanti nahetuyā satta…pe…  naaññamaññe tīṇi, naupanissaye satta…pe…  nasampayutte tīṇi, navippayutte tīṇi, nonatthiyā satta, novigate satta.

1518\. Indriya adhipati sahajāta aññamañña nissaya āhāra sampayutta atthi avigatanti nahetuyā tīṇi…pe…  novigate tīṇi.

1519\. Indriya adhipati sahajāta nissaya āhāra vippayutta atthi avigatanti nahetuyā tīṇi…pe…  novigate tīṇi. [Avipāka—  3]

1520\. Indriya adhipati sahajāta nissaya vipāka āhāra atthi avigatanti nahetuyā ekaṃ…pe…  novigate ekaṃ.

1521\. Indriya adhipati sahajāta aññamañña nissaya vipāka āhāra sampayutta atthi avigatanti nahetuyā ekaṃ…pe…  novigate ekaṃ.

1522\. Indriya adhipati sahajāta nissaya vipāka āhāra vippayutta atthi avigatanti nahetuyā ekaṃ…pe…  novigate ekaṃ. [Savipāka—  3]
