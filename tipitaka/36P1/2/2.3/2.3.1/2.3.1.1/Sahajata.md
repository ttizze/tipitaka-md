# Sahajāta

(120.)

444\. Kusalaṃ dhammaṃ paccayā kusalo dhammo uppajjati sahajātapaccayā—  kusalaṃ ekaṃ khandhaṃ paccayā…  tīṇi.

445\. Akusalaṃ dhammaṃ paccayā…  tīṇi.

446\. Abyākataṃ dhammaṃ paccayā abyākato dhammo uppajjati sahajātapaccayā—  vipākābyākataṃ kiriyābyākataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  paṭisandhikkhaṇe…pe…  ekaṃ mahābhūtaṃ paccayā…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paccayā…pe…  mahābhūte paccayā kaṭattārūpaṃ upādārūpaṃ, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā vipākābyākatā kiriyābyākatā khandhā.

447\. Abyākataṃ dhammaṃ paccayā kusalo dhammo uppajjati sahajātapaccayā—  vatthuṃ paccayā kusalā khandhā.

---

448\. (Yathā hetupaccayaṃ, evaṃ vitthāretabbaṃ.)
