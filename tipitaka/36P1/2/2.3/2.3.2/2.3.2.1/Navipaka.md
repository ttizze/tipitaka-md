# Navipāka

(148.)

536\. Kusalaṃ dhammaṃ paccayā kusalo dhammo uppajjati navipākapaccayā—  kusalaṃ ekaṃ khandhaṃ paccayā…  tīṇi.

537\. Akusalaṃ dhammaṃ paccayā…  tīṇi.

538\. Abyākataṃ dhammaṃ paccayā abyākato dhammo uppajjati navipākapaccayā—  kiriyābyākataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe paccayā dve khandhā cittasamuṭṭhānañca rūpaṃ, ekaṃ mahābhūtaṃ paccayā tayo mahābhūtā…pe…  mahābhūte paccayā cittasamuṭṭhānaṃ rūpaṃ upādārūpaṃ; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paccayā tayo mahābhūtā…pe…  mahābhūte paccayā kaṭattārūpaṃ upādārūpaṃ, vatthuṃ paccayā kiriyābyākatā khandhā.

539\. Abyākataṃ dhammaṃ paccayā kusalo dhammo uppajjati navipākapaccayā—  vatthuṃ paccayā kusalā khandhā.

---

540\. (Vipākaṃ ṭhapetvā sabbattha vitthāretabbaṃ.)
