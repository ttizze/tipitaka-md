

# 2.9.10 Mahāpiṅgalajātaka




(179.)

629\. _“Sabbo jano hiṃsito piṅgalena,_  
_Tasmiṃ mate paccayā vedayanti;_  
_Piyo nu te āsi akaṇhanetto,_  
_Kasmā nu tvaṃ rodasi dvārapāla”._  


(180.)

630\. _“Na me piyo āsi akaṇhanetto,_  
_Bhāyāmi paccāgamanāya tassa;_  
_Ito gato hiṃseyya maccurājaṃ,_  
_So hiṃsito āneyya puna idha”._  


(181.)

631\. _“Daḍḍho vāhasahassehi,_  
_sitto ghaṭasatehi so;_  
_Parikkhatā ca sā bhūmi,_  
_mā bhāyi nāgamissatī”ti._  


---

632\. Mahāpiṅgalajātakaṃ dasamaṃ.

  
Upāhanavaggo navamo.



---

633\. Tassuddānaṃ



634\. _Varupāhana khujja vikaṇṇakako,_  
_Asitābhuya pañcamavacchanakho;_  
_Dija pemavaruttamaekapadaṃ,_  
_Kumināmukha piṅgalakena dasāti._  




