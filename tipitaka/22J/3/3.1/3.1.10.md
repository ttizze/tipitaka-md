# 3.1.10 Dūtajātaka

(28.)

706\. _“Yassatthā dūramāyanti,_  
_amittamapi yācituṃ;_  
_Tassūdarassahaṃ dūto,_  
_mā me kujjha rathesabha”._  

(29.)

707\. _“Yassa divā ca ratto ca,_  
_vasamāyanti māṇavā;_  
_Tassūdarassahaṃ dūto,_  
_mā me kujjha rathesabha._  

(30.)

708\. _Dadāmi te brāhmaṇa rohiṇīnaṃ,_  
_Gavaṃ sahassaṃ saha puṅgavena;_  
_Dūto hi dūtassa kathaṃ na dajjaṃ,_  
_Mayampi tasseva bhavāma dūtā”ti._  

---

709\. Dūtajātakaṃ dasamaṃ.

Saṅkappavaggo paṭhamo.

---

710\. Tassuddānaṃ

711\. _Usukāravaro tilamuṭṭhi maṇi,_  
_Hayarāja vihaṅgama āsiviso;_  
_Janasandha kahāpaṇavassa puna,_  
_Tiriṭaṃ puna dūtavarena dasāti._
