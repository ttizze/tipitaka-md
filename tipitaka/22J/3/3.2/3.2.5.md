# 3.2.5 Khurappajātaka

(43.)

728\. _“Disvā khurappe dhanuveganunne,_  
_Khagge gahīte tikhiṇe teladhote;_  
_Tasmiṃ bhayasmiṃ maraṇe viyūḷhe,_  
_Kasmā nu te nāhu chambhitattaṃ”._  

(44.)

729\. _“Disvā khurappe dhanuveganunne,_  
_Khagge gahīte tikhiṇe teladhote;_  
_Tasmiṃ bhayasmiṃ maraṇe viyūḷhe,_  
_Vedaṃ alatthaṃ vipulaṃ uḷāraṃ._  

(45.)

730\. _So vedajāto ajjhabhaviṃ amitte,_  
_Pubbeva me jīvitamāsi cattaṃ;_  
_Na hi jīvite ālayaṃ kubbamāno,_  
_Sūro kayirā sūrakiccaṃ kadācī”ti._  

---

731\. Khurappajātakaṃ pañcamaṃ.
