

# 18 Kusalattika, Atītārammaṇattika


(30.)

79\. Kusalaṃ atītārammaṇaṃ dhammaṃ paṭicca nakusalo naatītārammaṇo dhammo uppajjati hetupaccayā. (Saṃkhittaṃ.) Hetuyā nava, adhipatiyā nava…pe…  aññamaññe tīṇi…pe…  vipāke tīṇi…pe…  avigate nava.

80\. Kusalaṃ anāgatārammaṇaṃ dhammaṃ paṭicca nakusalo naanāgatārammaṇo dhammo uppajjati hetupaccayā. (Saṃkhittaṃ.) Hetuyā nava, adhipatiyā nava…pe…  avigate nava.

81\. Kusalaṃ paccuppannārammaṇaṃ dhammaṃ paṭicca nakusalo napaccuppannārammaṇo dhammo uppajjati hetupaccayā. (Saṃkhittaṃ.) Hetuyā nava, adhipatiyā nava…pe…  aññamaññe tīṇi…pe…  vipāke tīṇi…pe…  avigate nava.



