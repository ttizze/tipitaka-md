# 30 Sanidassanattika, Upādinnattika

(47.)

132\. Anidassanaappaṭighaṃ upādinnupādāniyaṃ dhammaṃ paṭicca naanidassanaappaṭigho naupādinnupādāniyo dhammo uppajjati hetupaccayā. (Saṃkhittaṃ.) Hetuyā cha, sahajāte cha…pe…  avigate cha.

133\. Sanidassanasappaṭigho anupādinnupādāniyo dhammo nasanidassanasappaṭighassa naanupādinnupādāniyassa dhammassa ārammaṇapaccayena paccayo. (Saṃkhittaṃ.) Ārammaṇe nava, anantare tīṇi…pe…  upanissaye purejāte nava…pe…  avigate nava.

134\. Anidassanaappaṭighaṃ anupādinnaanupādāniyaṃ dhammaṃ paṭicca naanidassanaappaṭigho naanupādinnaanupādāniyo dhammo uppajjati hetupaccayā. (Saṃkhittaṃ.) Hetuyā cha, adhipatiyā cha…pe…  avigate cha.
