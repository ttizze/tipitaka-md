

# 14 Kusalattika, Micchattaniyatattika


(26.)

69\. Akusalaṃ micchattaniyataṃ dhammaṃ paṭicca naakusalo namicchattaniyato dhammo uppajjati hetupaccayā. (Saṃkhittaṃ.) Hetuyā tīṇi, adhipatiyā tīṇi…pe…  avigate tīṇi.

70\. Kusalaṃ sammattaniyataṃ dhammaṃ paṭicca nakusalo nasammattaniyato dhammo uppajjati hetupaccayā. (Saṃkhittaṃ.) Hetuyā tīṇi, adhipatiyā tīṇi…pe…  avigate tīṇi.

71\. Abyākataṃ aniyataṃ dhammaṃ paccayā naabyākato naaniyato dhammo uppajjati hetupaccayā. (Saṃkhittaṃ.) Hetuyā pañca…pe…  avigate pañca.



