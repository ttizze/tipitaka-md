# 26 Pītittika, Kusalattika

(43.)

119\. Pītisahagataṃ kusalaṃ dhammaṃ paṭicca napītisahagato nakusalo dhammo uppajjati hetupaccayā…  satta.

120\. Sukhasahagataṃ kusalaṃ dhammaṃ paṭicca nasukhasahagato nakusalo dhammo uppajjati hetupaccayā…  satta.

121\. Upekkhāsahagataṃ kusalaṃ dhammaṃ paṭicca naupekkhāsahagato nakusalo dhammo uppajjati hetupaccayā…  satta.

122\. Hetuyā ekavīsati, adhipatiyā ekavīsati…pe…  avigate ekavīsati. (Vedanāttikasadisaṃ. Saṃkhittaṃ.)
