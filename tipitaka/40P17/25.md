

# 25 Vitakkattika, Kusalattika


(42.)

116\. Savitakkasavicāraṃ kusalaṃ dhammaṃ paṭicca nasavitakkasavicāro nakusalo dhammo uppajjati hetupaccayā…  tīṇi.

117\. Avitakkavicāramattaṃ kusalaṃ dhammaṃ paṭicca naavitakkavicāramatto nakusalo dhammo uppajjati hetupaccayā. (Saṃkhittaṃ.) Hetuyā pannarasa, adhipatiyā pannarasa…pe…  avigate pannarasa.

118\. Savitakkasavicāraṃ akusalaṃ dhammaṃ paṭicca nasavitakkasavicāro naakusalo dhammo uppajjati hetupaccayā. (Saṃkhittaṃ.) Hetuyā nava, adhipatiyā nava…pe…  avigate nava.



