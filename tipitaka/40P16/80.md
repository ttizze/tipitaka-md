

# 80 Sanidassanattika, Dassanenapahātabbahetukaduka


(130.)

314\. Anidassanaappaṭighaṃ dassanena pahātabbahetukaṃ dhammaṃ paṭicca naanidassanaappaṭigho nadassanena pahātabbahetuko dhammo uppajjati hetupaccayā. (Saṃkhittaṃ.) Hetuyā cha, ārammaṇe tīṇi…pe…  avigate cha.

315\. Anidassanaappaṭighaṃ nadassanena pahātabbahetukaṃ dhammaṃ paṭicca nasanidassanasappaṭigho nanadassanena pahātabbahetuko dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.



