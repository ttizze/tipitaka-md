# 35.4 Tikiṅkaṇipūjakattheraapadāna

(27.)

3913\. _“Himavantassāvidūre,_  
_bhūtagaṇo nāma pabbato;_  
_Tatthaddasaṃ paṃsukūlaṃ,_  
_dumaggamhi vilaggitaṃ._  

(28.)

3914\. _Tīṇi kiṅkaṇipupphāni,_  
_ocinitvānahaṃ tadā;_  
_Haṭṭho haṭṭhena cittena,_  
_paṃsukūlaṃ apūjayiṃ._  

(29.)

3915\. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_tiṇṇaṃ pupphānidaṃ phalaṃ._  

(30.)

3916\. _Paṭisambhidā catasso,_  
_…pe…_  
_kataṃ buddhassa sāsanaṃ”._  

3917\. Itthaṃ sudaṃ āyasmā tikiṅkaṇipūjako thero imā gāthāyo abhāsitthāti.

---

3918\. Tikiṅkaṇipūjakattherassāpadānaṃ catutthaṃ.
