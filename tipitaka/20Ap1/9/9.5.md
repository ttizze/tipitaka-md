# 9.5 Raṃsisaññakattheraapadāna

(30.)

1723\. _“Pabbate himavantamhi,_  
_vāsaṃ kappesahaṃ pure;_  
_Ajinuttaravāsohaṃ,_  
_vasāmi pabbatantare._  

(31.)

1724\. _Suvaṇṇavaṇṇaṃ sambuddhaṃ,_  
_Sataraṃsiṃva bhāṇumaṃ;_  
_Vanantaragataṃ disvā,_  
_Sālarājaṃva pupphitaṃ._  

(32.)

1725\. _Raṃsyā cittaṃ pasādetvā,_  
_vipassissa mahesino;_  
_Paggayha añjaliṃ vandiṃ,_  
_sirasā ukkuṭī ahaṃ._  

(33.)

1726\. _Ekanavutito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_raṃsisaññāyidaṃ phalaṃ._  

(34.)

1727\. _Paṭisambhidā catasso,_  
_…pe…_  
_kataṃ buddhassa sāsanaṃ”._  

1728\. Itthaṃ sudaṃ āyasmā raṃsisaññako thero imā gāthāyo abhāsitthāti.

---

1729\. Raṃsisaññakattherassāpadānaṃ pañcamaṃ.
