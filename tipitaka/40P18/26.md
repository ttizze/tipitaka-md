# 26 Saraṇaduka, Cūḷantaraduka

(90.)

212\. Araṇo appaccayo dhammo nasaraṇassa naappaccayassa dhammassa ārammaṇapaccayena paccayo. (Saṃkhittaṃ.)

213\. Ārammaṇe adhipatiyā upanissaye ekaṃ.

(91.)

214\. Araṇo asaṅkhato dhammo nasaraṇassa naasaṅkhatassa dhammassa ārammaṇapaccayena paccayo. (Saṃkhittaṃ.)

215\. Ārammaṇe adhipatiyā upanissaye ekaṃ.

(92.)

216\. Araṇo sanidassano dhammo naaraṇassa nasanidassanassa dhammassa ārammaṇapaccayena paccayo. Araṇo sanidassano dhammo nasaraṇassa nasanidassanassa dhammassa ārammaṇapaccayena paccayo. (Saṃkhittaṃ.)

217\. Ārammaṇe dve, adhipatiyā ekaṃ, upanissaye purejāte atthiyā avigate dve.
