

# 29 Saraṇaduka, Dassanenapahātabbadukādi


(96.)

224\. Saraṇaṃ dassanena pahātabbaṃ dhammaṃ paṭicca nasaraṇo nadassanena pahātabbo dhammo uppajjati hetupaccayā. (Saṃkhittaṃ.) Hetuyā ekaṃ, adhipatiyā ekaṃ…pe…  avigate ekaṃ.

225\. Araṇaṃ nadassanena pahātabbaṃ dhammaṃ paccayā naaraṇo nanadassanena pahātabbo dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ. (Saṃkhittaṃ.)

(97.)

226\. Araṇaṃ sauttaraṃ dhammaṃ paccayā nasaraṇo nasauttaro dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

227\. Araṇaṃ anuttaraṃ dhammaṃ paṭicca nasaraṇo naanuttaro dhammo uppajjati hetupaccayā. Hetuyā ekaṃ, adhipatiyā ekaṃ…pe…  avigate ekaṃ.

228\. (Sahajātavārampi…pe…  pañhāvārampi vitthāretabbaṃ.)

---

229\. Dhammānulomapaccanīye dukadukapaṭṭhānaṃ niṭṭhitaṃ.



---

230\. Anulomapaccanīyapaṭṭhānaṃ niṭṭhitaṃ.





