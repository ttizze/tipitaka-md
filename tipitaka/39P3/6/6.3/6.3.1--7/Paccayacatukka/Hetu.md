

# Hetu






(16.)

1833\. Ganthavippayuttaṃ kusalaṃ dhammaṃ paṭicca ganthavippayutto kusalo dhammo uppajjati hetupaccayā. (Saṃkhittaṃ.)

(17.)

1834\. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

1835\. (Sahajātavārepi…pe…  pañhāvārepi sabbattha ekaṃ.)

(18.)

1836\. Ganthasampayuttaṃ akusalaṃ dhammaṃ paṭicca ganthasampayutto akusalo dhammo uppajjati hetupaccayā…  tīṇi.

1837\. Ganthavippayuttaṃ akusalaṃ dhammaṃ paṭicca ganthavippayutto akusalo dhammo uppajjati hetupaccayā…  dve.

1838\. Ganthasampayuttaṃ akusalañca ganthavippayuttaṃ akusalañca dhammaṃ paṭicca ganthasampayutto akusalo dhammo uppajjati hetupaccayā. (1) (Saṃkhittaṃ.)

(19.)

1839\. Hetuyā cha, ārammaṇe cha, adhipatiyā pañca…pe…  avigate cha. (Saṃkhittaṃ.)

1840\. Nahetuyā ekaṃ, naadhipatiyā cha, napurejāte cha…pe…  nakamme cattāri, navippayutte cha. (Saṃkhittaṃ.)

1841\. (Sahajātavāropi…pe…  sampayuttavāropi vitthāretabbā.)

(20.)

1842\. Ganthasampayutto akusalo dhammo ganthasampayuttassa akusalassa dhammassa hetupaccayena paccayo. (Saṃkhittaṃ.)

(21.)

1843\. Hetuyā cha, ārammaṇe nava, adhipatiyā nava, anantare samanantare nava, sahajāte cha…pe…  nissaye cha, upanissaye nava, āsevane nava, kamme cattāri…pe…  magge cattāri, sampayutte cha…pe…  avigate cha. (Saṃkhittaṃ.)

(22.)

1844\. Ganthavippayuttaṃ abyākataṃ dhammaṃ paṭicca ganthavippayutto abyākato dhammo uppajjati hetupaccayā. (Saṃkhittaṃ.)

(23.)

1845\. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

1846\. (Sahajātavārepi…pe…  pañhāvārepi sabbattha ekaṃ.)



