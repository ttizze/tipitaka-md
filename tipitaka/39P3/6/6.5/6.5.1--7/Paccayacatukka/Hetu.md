# Hetu

(33.)

1865\. Ganthañceva ganthasampayuttañca akusalaṃ dhammaṃ paṭicca gantho ceva ganthasampayutto ca akusalo dhammo uppajjati hetupaccayā. (Saṃkhittaṃ.)

(34.)

1866\. Hetuyā nava, ārammaṇe nava…pe…  avigate nava. (Saṃkhittaṃ.)

1867\. Naadhipatiyā nava, napurejāte nava, nakamme tīṇi…pe…  navippayutte nava. (Saṃkhittaṃ.)

1868\. (Sahajātavāropi…pe…  sampayuttavāropi paṭiccavārasadisā.)

(35.)

1869\. Gantho ceva ganthasampayutto ca akusalo dhammo ganthassa ceva ganthasampayuttassa ca akusalassa dhammassa hetupaccayena paccayo. (Saṃkhittaṃ.)

(36.)

1870\. Hetuyā nava, ārammaṇe nava…pe…  kamme āhāre indriye jhāne tīṇi…pe…  avigate nava. (Saṃkhittaṃ.)

(37.)

1871\. Nahetuyā nava, naārammaṇe nava. (Saṃkhittaṃ.)

1872\. Hetupaccayā naārammaṇe nava. (Saṃkhittaṃ.)

1873\. Nahetupaccayā ārammaṇe nava. (Saṃkhittaṃ.)

1874\. (Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)
