# Naadhipati

(292.)

595\. Hetuṃ bhāvanāya pahātabbahetukaṃ dhammaṃ paṭicca hetu bhāvanāya pahātabbahetuko dhammo uppajjati naadhipatipaccayā…  nava. (Saṃkhittaṃ.)

(293.)

596\. Naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, navippayutte nava. (Saṃkhittaṃ.)

597\. Hetupaccayā naadhipatiyā nava. (Saṃkhittaṃ.)

598\. Naadhipatipaccayā hetuyā nava. (Saṃkhittaṃ.)

599\. (Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā vitthāretabbā.)
