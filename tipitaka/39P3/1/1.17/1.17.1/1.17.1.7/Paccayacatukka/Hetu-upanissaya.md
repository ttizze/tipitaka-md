

# Hetu-upanissaya







(477.)

1049\. Hetu uppanno dhammo hetussa uppannassa dhammassa hetupaccayena paccayo…  tīṇi.

1050\. Nahetu uppanno dhammo nahetussa uppannassa dhammassa ārammaṇapaccayena paccayo…  tīṇi.

1051\. Hetu uppanno dhammo hetussa uppannassa dhammassa adhipatipaccayena paccayo—  sahajātādhipati…  tīṇi.

1052\. Nahetu uppanno dhammo nahetussa uppannassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

1053\. Hetu uppanno dhammo hetussa uppannassa dhammassa sahajātapaccayena paccayo. (Saṃkhittaṃ.)

1054\. Nahetu uppanno dhammo nahetussa uppannassa dhammassa upanissayapaccayena paccayo—  ārammaṇūpanissayo, pakatūpanissayo…pe… . **Pakatūpanissayo**—  uppannaṃ utuṃ upanissāya jhānaṃ uppādeti, vipassanaṃ…  maggaṃ…  abhiññaṃ…  samāpattiṃ uppādeti. (Saṃkhittaṃ.)

(478.)

1055\. Hetuyā tīṇi, ārammaṇe tīṇi, adhipatiyā cha, sahajāte nava, aññamaññe nava, nissaye nava, upanissaye tīṇi, purejāte tīṇi, pacchājāte tīṇi, kamme tīṇi, vipāke nava, āhāre tīṇi, indriye nava, jhāne tīṇi, magge nava, sampayutte nava, vippayutte pañca, atthiyā nava, avigate nava. (Saṃkhittaṃ.)



