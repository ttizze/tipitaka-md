

# Paccanīyuddhāra






(162.)

288\. Hetu upādinnupādāniyo dhammo hetussa upādinnupādāniyassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  tīṇi.

289\. Nahetu upādinnupādāniyo dhammo nahetussa upādinnupādāniyassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  āhārapaccayena paccayo…  indriyapaccayena paccayo. (Saṃkhittaṃ.)

(163.)

290\. Nahetuyā nava, naārammaṇe nava, naadhipatiyā nava. (Saṃkhittaṃ.)

291\. Hetupaccayā naārammaṇe tīṇi. (Saṃkhittaṃ.)

292\. Nahetupaccayā ārammaṇe nava. (Saṃkhittaṃ.)

293\. (Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)



