# Hetvādi

(238.)

465\. Hetu pītisahagato dhammo hetussa pītisahagatassa dhammassa hetupaccayena paccayo…  tīṇi.

466\. Hetu pītisahagato dhammo hetussa pītisahagatassa dhammassa ārammaṇapaccayena paccayo…  tīṇi.

467\. Nahetu pītisahagato dhammo nahetussa pītisahagatassa dhammassa ārammaṇapaccayena paccayo…  tīṇi.

468\. Hetu pītisahagato ca nahetu pītisahagato ca dhammā hetussa pītisahagatassa dhammassa ārammaṇapaccayena paccayo…  tīṇi.

469\. Hetu pītisahagato dhammo hetussa pītisahagatassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

470\. Nahetu pītisahagato dhammo nahetussa pītisahagatassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

471\. Hetu pītisahagato ca nahetu pītisahagato ca dhammā hetussa pītisahagatassa dhammassa adhipatipaccayena paccayo—  ārammaṇādhipati…  tīṇi. (Saṃkhittaṃ.)

(239.)

472\. Hetuyā tīṇi, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, āsevane nava, kamme tīṇi, vipāke nava, āhāre tīṇi, indriye nava, jhāne tīṇi, magge nava, sampayutte nava, atthiyā nava, natthiyā nava, vigate nava, avigate nava. (Saṃkhittaṃ.)
