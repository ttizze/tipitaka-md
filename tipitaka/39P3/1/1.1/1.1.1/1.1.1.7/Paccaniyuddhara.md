

# Paccanīyuddhāra






(23.)

36\. Hetu kusalo dhammo hetussa kusalassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  tīṇi. (3)

(24.)

37\. Nahetu kusalo dhammo nahetussa kusalassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. Nahetu kusalo dhammo hetussa kusalassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. Nahetu kusalo dhammo hetussa kusalassa ca nahetussa kusalassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (3)

(25.)

38\. Hetu kusalo ca nahetu kusalo ca dhammā hetussa kusalassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  tīṇi. (3)

(26.)

39\. Nahetuyā nava, naārammaṇe nava, naadhipatiyā nava…pe…  noavigate nava. (Saṃkhittaṃ, paccanīyaṃ.)

40\. Hetupaccayā naārammaṇe tīṇi…pe…  nonatthiyā tīṇi, novigate tīṇi. (Saṃkhittaṃ, anulomapaccanīyaṃ.)

41\. Nahetupaccayā ārammaṇe nava…pe…  avigate nava. (Saṃkhittaṃ, paccanīyānulomaṃ.)

42\. (Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)



