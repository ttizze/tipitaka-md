# Navipākādi

(10.)

14\. Hetuṃ kusalaṃ dhammaṃ paṭicca hetu kusalo dhammo uppajjati navipākapaccayā…  nava…pe…  navippayuttapaccayā…  nava.

(11.)

15\. Naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, navippayutte nava. (Paccanīyaṃ.)

16\. Hetupaccayā naadhipatiyā nava. (Saṃkhittaṃ, anulomapaccanīyaṃ.)

17\. Naadhipatipaccayā hetuyā nava, ārammaṇe nava. (Saṃkhittaṃ, paccanīyānulomaṃ.)

18\. (Sahajātavārampi paccayavārampi nissayavārampi saṃsaṭṭhavārampi sampayuttavārampi paṭiccavārasadisā vitthāretabbā.)
