

# Hetvādi







(481.)

1062\. Hetu paccuppanno dhammo hetussa paccuppannassa dhammassa hetupaccayena paccayo…  tīṇi.

1063\. Nahetu paccuppanno dhammo nahetussa paccuppannassa dhammassa ārammaṇapaccayena paccayo…  tīṇi.

1064\. Hetu paccuppanno dhammo hetussa paccuppannassa dhammassa adhipatipaccayena paccayo—  sahajātādhipati…  tīṇi.

1065\. Nahetu paccuppanno dhammo nahetussa paccuppannassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

1066\. Hetu paccuppanno dhammo hetussa paccuppannassa dhammassa sahajātapaccayena paccayo. (Saṃkhittaṃ.)

(482.)

1067\. Hetuyā tīṇi, ārammaṇe tīṇi, adhipatiyā cha, sahajāte nava, aññamaññe nava, nissaye nava, upanissaye nava, purejāte tīṇi, pacchājāte tīṇi, kamme tīṇi, vipāke nava, āhāre tīṇi, indriye nava, jhāne tīṇi, magge nava, sampayutte nava, vippayutte pañca, atthiyā nava, avigate nava. (Saṃkhittaṃ.)



