# Hetu

(469.)

1028\. Hetuṃ maggādhipatiṃ dhammaṃ paṭicca hetu maggādhipati dhammo uppajjati hetupaccayā…  tīṇi.

1029\. Nahetuṃ maggādhipatiṃ dhammaṃ paṭicca nahetu maggādhipati dhammo uppajjati hetupaccayā…  tīṇi.

1030\. Hetuṃ maggādhipatiñca nahetuṃ maggādhipatiñca dhammaṃ paṭicca hetu maggādhipati dhammo uppajjati hetupaccayā…  tīṇi. (Saṃkhittaṃ.)

(470.)

1031\. Hetuyā nava, ārammaṇe nava…pe…  kamme nava, āhāre nava…pe…  avigate nava. (Saṃkhittaṃ.)
