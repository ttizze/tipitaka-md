# Napurejātādi

(125.)

218\. Hetuṃ vipākadhammadhammaṃ paṭicca hetu vipākadhammadhammo uppajjati napurejātapaccayā…  nava…  napacchājātapaccayā…  nava…  naāsevanapaccayā…  nava.

(126.)

219\. Hetuṃ vipākadhammadhammaṃ paṭicca nahetu vipākadhammadhammo uppajjati nakammapaccayā. (1)

220\. Nahetuṃ vipākadhammadhammaṃ paṭicca nahetu vipākadhammadhammo uppajjati nakammapaccayā. (1)

221\. Hetuṃ vipākadhammadhammañca nahetuṃ vipākadhammadhammañca paṭicca nahetu vipākadhammadhammo uppajjati nakammapaccayā. (1) (Saṃkhittaṃ.)

(127.)

222\. Nahetuyā ekaṃ, naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, navippayutte nava. (Saṃkhittaṃ, paccanīyaṃ.)

223\. Hetupaccayā naadhipatiyā nava. (Saṃkhittaṃ, anulomapaccanīyaṃ.)

224\. Nahetupaccayā ārammaṇe ekaṃ. (Saṃkhittaṃ, paccanīyānulomaṃ.)

225\. (Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā vitthāretabbā.)
