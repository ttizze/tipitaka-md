# Hetu

(14.)

1727\. Saññojaniyaṃ abyākataṃ dhammaṃ paṭicca saññojaniyo abyākato dhammo uppajjati hetupaccayā. (1)

1728\. Asaññojaniyaṃ abyākataṃ dhammaṃ paṭicca asaññojaniyo abyākato dhammo uppajjati hetupaccayā. Asaññojaniyaṃ abyākataṃ dhammaṃ paṭicca saññojaniyo abyākato dhammo uppajjati hetupaccayā. Asaññojaniyaṃ abyākataṃ dhammaṃ paṭicca saññojaniyo abyākato ca asaññojaniyo abyākato ca dhammā uppajjanti hetupaccayā. (3)

1729\. Saññojaniyaṃ abyākatañca asaññojaniyaṃ abyākatañca dhammaṃ paṭicca saññojaniyo abyākato dhammo uppajjati hetupaccayā. (1)

(15.)

1730\. Hetuyā pañca, ārammaṇe dve, adhipatiyā pañca…pe…  avigate pañca. (Saṃkhittaṃ.)

1731\. Cūḷantaraduke lokiyadukasadisaṃ. (Sahajātavāropi…pe…  sampayuttavāropi vitthāretabbā.)
