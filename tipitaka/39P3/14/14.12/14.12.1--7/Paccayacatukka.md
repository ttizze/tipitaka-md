

# Paccayacatukka





(42.)

2685\. Saraṇaṃ parittaṃ dhammaṃ paṭicca saraṇo paritto dhammo uppajjati hetupaccayā…  tīṇi.

2686\. Araṇaṃ parittaṃ dhammaṃ paṭicca araṇo paritto dhammo uppajjati hetupaccayā. (1)

2687\. Saraṇaṃ parittañca araṇaṃ parittañca dhammaṃ paṭicca araṇo paritto dhammo uppajjati hetupaccayā. (1) (Saṃkhittaṃ.)

2688\. Hetuyā pañca, ārammaṇe dve…pe…  avigate pañca. (Saṃkhittaṃ.) (Sahajātavārepi…pe…  pañhāvārepi sabbattha vitthāretabbo.)

(43.)

2689\. Araṇaṃ mahaggataṃ dhammaṃ paṭicca araṇo mahaggato dhammo uppajjati hetupaccayā. (Saṃkhittaṃ.)

2690\. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.) (Sahajātavārepi…pe…  pañhāvārepi sabbattha ekaṃ.)

(44.)

2691\. Araṇaṃ appamāṇaṃ dhammaṃ paṭicca araṇo appamāṇo dhammo uppajjati hetupaccayā. (Saṃkhittaṃ.)

2692\. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

2693\. (Sahajātavārepi…pe…  pañhāvārepi sabbattha ekaṃ.)



