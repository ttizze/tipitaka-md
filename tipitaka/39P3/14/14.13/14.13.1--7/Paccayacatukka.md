

# Paccayacatukka





(45.)

2694\. Saraṇaṃ parittārammaṇaṃ dhammaṃ paṭicca saraṇo parittārammaṇo dhammo uppajjati hetupaccayā. (1)

2695\. Araṇaṃ parittārammaṇaṃ dhammaṃ paṭicca araṇo parittārammaṇo dhammo uppajjati hetupaccayā. (1) (Saṃkhittaṃ.)

2696\. Hetuyā dve, ārammaṇe dve…pe…  avigate dve. (Saṃkhittaṃ.) (Sahajātavāropi…pe…  pañhāvāropi sabbattha vitthāretabbā.)

(46.)

2697\. Saraṇaṃ mahaggatārammaṇaṃ dhammaṃ paṭicca saraṇo mahaggatārammaṇo dhammo uppajjati hetupaccayā. (1)

2698\. Araṇaṃ mahaggatārammaṇaṃ dhammaṃ paṭicca araṇo mahaggatārammaṇo dhammo uppajjati hetupaccayā. (1) (Saṃkhittaṃ.)

2699\. Hetuyā dve, ārammaṇe dve…pe…  avigate dve. (Saṃkhittaṃ.) (Sahajātavāropi…pe…  pañhāvāropi vitthāretabbā.)

(47.)

2700\. Araṇaṃ appamāṇārammaṇaṃ dhammaṃ paṭicca araṇo appamāṇārammaṇo dhammo uppajjati hetupaccayā. (Saṃkhittaṃ.)

2701\. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.) (Sahajātavārepi…pe…  pañhāvārepi sabbattha ekaṃ.)



