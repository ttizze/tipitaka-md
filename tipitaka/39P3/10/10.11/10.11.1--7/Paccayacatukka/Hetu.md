

# Hetu






(79.)

2175\. Cittasaṃsaṭṭhasamuṭṭhānānuparivattiṃ kusalaṃ dhammaṃ paṭicca cittasaṃsaṭṭhasamuṭṭhānānuparivattī kusalo dhammo uppajjati hetupaccayā…  tīṇi.

2176\. Nocittasaṃsaṭṭhasamuṭṭhānānuparivattiṃ kusalaṃ dhammaṃ paṭicca cittasaṃsaṭṭhasamuṭṭhānānuparivattī kusalo dhammo uppajjati hetupaccayā. (1)

2177\. Cittasaṃsaṭṭhasamuṭṭhānānuparivattiṃ kusalañca nocittasaṃsaṭṭhasamuṭṭhānānuparivattiṃ kusalañca dhammaṃ paṭicca cittasaṃsaṭṭhasamuṭṭhānānuparivattī kusalo dhammo uppajjati hetupaccayā. (1) (Saṃkhittaṃ.)

(80.)

2178\. Hetuyā pañca, ārammaṇe pañca…pe…  avigate pañca. (Saṃkhittaṃ.)

2179\. (Sahajātavārampi…pe…  pañhāvārampi vitthāretabbaṃ.)

(81.)

2180\. Cittasaṃsaṭṭhasamuṭṭhānānuparivattiṃ akusalaṃ dhammaṃ paṭicca cittasaṃsaṭṭhasamuṭṭhānānuparivattī akusalo dhammo uppajjati hetupaccayā. (Saṃkhittaṃ.)

(82.)

2181\. Hetuyā pañca, ārammaṇe pañca…pe…  avigate pañca. (Saṃkhittaṃ.)

2182\. (Sahajātavārampi…pe…  pañhāvārampi vitthāretabbaṃ.)

(83.)

2183\. Cittasaṃsaṭṭhasamuṭṭhānānuparivattiṃ abyākataṃ dhammaṃ paṭicca cittasaṃsaṭṭhasamuṭṭhānānuparivattī abyākato dhammo uppajjati hetupaccayā. (Saṃkhittaṃ.)

2184\. Hetuyā nava, ārammaṇe nava…pe…  avigate nava. (Saṃkhittaṃ. Cittasaṃsaṭṭhasamuṭṭhānadukaabyākatasadisaṃ. Sahajātavārampi…pe…  pañhāvārampi vitthāretabbaṃ.)



