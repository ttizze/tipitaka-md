

# Hetu






(92.)

2202\. Noupādā kusalaṃ dhammaṃ paṭicca noupādā kusalo dhammo uppajjati hetupaccayā. (Saṃkhittaṃ.)

2203\. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

2204\. (Sahajātavārepi…pe…  pañhāvārepi sabbattha ekaṃ.)

(93.)

2205\. Noupādā akusalaṃ dhammaṃ paṭicca noupādā akusalo dhammo uppajjati hetupaccayā. (Saṃkhittaṃ.)

2206\. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

2207\. (Sahajātavārepi…pe…  pañhāvārepi sabbattha ekaṃ.)

(94.)

2208\. Upādā abyākataṃ dhammaṃ paṭicca noupādā abyākato dhammo uppajjati hetupaccayā. (1)

2209\. Noupādā abyākataṃ dhammaṃ paṭicca noupādā abyākato dhammo uppajjati hetupaccayā. Noupādā abyākataṃ dhammaṃ paṭicca upādā abyākato dhammo uppajjati hetupaccayā. Noupādā abyākataṃ dhammaṃ paṭicca upādā abyākato ca noupādā abyākato ca dhammā uppajjanti hetupaccayā. (3)

2210\. Upādā abyākatañca noupādā abyākatañca dhammaṃ paṭicca noupādā abyākato dhammo uppajjati hetupaccayā. (1) (Saṃkhittaṃ.)

(95.)

2211\. Hetuyā pañca, ārammaṇe tīṇi…pe…  aññamaññe pañca…pe…  purejāte ekaṃ, āsevane ekaṃ, kamme pañca, vipāke pañca…pe…  avigate pañca. (Saṃkhittaṃ.)

2212\. Nahetuyā pañca, naārammaṇe tīṇi, naadhipatiyā pañca…pe…  napurejāte pañca…pe…  nakamme tīṇi, navipāke tīṇi, naāhāre tīṇi, naindriye tīṇi, najhāne tīṇi, namagge pañca, nasampayutte tīṇi, navippayutte tīṇi, nonatthiyā tīṇi, novigate tīṇi. (Saṃkhittaṃ.)

2213\. (Sahajātavārampi…pe…  sampayuttavārampi vitthāretabbaṃ.)



