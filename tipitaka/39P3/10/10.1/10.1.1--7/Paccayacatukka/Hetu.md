# Hetu

(1.)

2019\. Sārammaṇaṃ kusalaṃ dhammaṃ paṭicca sārammaṇo kusalo dhammo uppajjati hetupaccayā (yathā sappaccayaṃ kusalaṃ, evaṃ vitthāretabbaṃ.)

(2.)

2020\. Sārammaṇaṃ akusalaṃ dhammaṃ paṭicca sārammaṇo akusalo dhammo uppajjati hetupaccayā (yathā sappaccayaṃ akusalaṃ, evaṃ kātabbaṃ.)

(3.)

2021\. Sārammaṇaṃ abyākataṃ dhammaṃ paṭicca sārammaṇo abyākato dhammo uppajjati hetupaccayā…  tīṇi.

2022\. Anārammaṇaṃ abyākataṃ dhammaṃ paṭicca anārammaṇo abyākato dhammo uppajjati hetupaccayā…  tīṇi.

2023\. Sārammaṇaṃ abyākatañca anārammaṇaṃ abyākatañca dhammaṃ paṭicca sārammaṇo abyākato dhammo uppajjati hetupaccayā…  tīṇi. (Saṃkhittaṃ.)

(4.)

2024\. Hetuyā nava, ārammaṇe tīṇi, adhipatiyā pañca…pe…  aññamaññe cha…pe…  purejāte ekaṃ, āsevane ekaṃ…pe…  avigate nava. (Saṃkhittaṃ.)

2025\. Nahetuyā nava, naārammaṇe tīṇi, naadhipatiyā nava…pe…  napurejāte napacchājāte naāsevane nava, nakamme dve, navipāke pañca, naāhāre ekaṃ, naindriye ekaṃ, najhāne dve, namagge nava, nasampayutte tīṇi, navippayutte dve, nonatthiyā tīṇi, novigate tīṇi. (Saṃkhittaṃ.)
