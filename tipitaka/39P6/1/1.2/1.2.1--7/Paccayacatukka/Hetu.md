# Hetu

(12.)

27\. Hetuṃ hetusampayuttaṃ dhammaṃ paṭicca hetu hetusampayutto dhammo uppajjati hetupaccayā. Hetuṃ hetusampayuttaṃ dhammaṃ paṭicca nahetu hetusampayutto dhammo uppajjati hetupaccayā. Hetuṃ hetusampayuttaṃ dhammaṃ paṭicca hetu hetusampayutto ca nahetu hetusampayutto ca dhammā uppajjanti hetupaccayā. (3)

28\. Nahetuṃ hetusampayuttaṃ dhammaṃ paṭicca nahetu hetusampayutto dhammo uppajjati hetupaccayā…  tīṇi.

29\. Hetuṃ hetusampayuttañca nahetuṃ hetusampayuttañca dhammaṃ paṭicca hetu hetusampayutto dhammo uppajjati hetupaccayā…  tīṇi. (Saṃkhittaṃ.)

(13.)

30\. Hetuyā nava, ārammaṇe nava…pe…  avigate nava. (Saṃkhittaṃ.)

(14.)

31\. Hetu hetusampayutto dhammo hetussa hetusampayuttassa dhammassa hetupaccayena paccayo…  tīṇi. (Saṃkhittaṃ.)

32\. Hetuyā tīṇi…pe…  avigate nava. (Saṃkhittaṃ.)

33\. (Yathā kusalattike pañhāvāraṃ, evaṃ vitthāretabbaṃ.)

(15.)

34\. Hetuṃ hetuvippayuttaṃ dhammaṃ paṭicca nahetu hetuvippayutto dhammo uppajjati hetupaccayā. (1)

35\. Nahetuṃ hetuvippayuttaṃ dhammaṃ paṭicca nahetu hetuvippayutto dhammo uppajjati hetupaccayā. (1)

36\. Hetuṃ hetuvippayuttañca nahetuṃ hetuvippayuttañca dhammaṃ paṭicca nahetu hetuvippayutto dhammo uppajjati hetupaccayā. (1) (Saṃkhittaṃ.)

37\. Hetuyā tīṇi, ārammaṇe ekaṃ…pe…  vipāke ekaṃ…pe…  avigate tīṇi.

38\. (Sahajātavārampi…pe…  sampayuttavārampi paṭiccavārasadisaṃ vitthāretabbaṃ.)

(16.)

39\. Hetu hetuvippayutto dhammo nahetussa hetuvippayuttassa dhammassa hetupaccayena paccayo. (Saṃkhittaṃ.)

40\. Hetuyā ekaṃ, ārammaṇe cattāri…pe…  avigate cattāri. (Saṃkhittaṃ.)

41\. (Yathā kusalattike pañhāvāraṃ, evaṃ vitthāretabbaṃ.)
