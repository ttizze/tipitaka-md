

# Paccayacatukka





(20.)

49\. Hetuṃ sappaccayaṃ dhammaṃ paṭicca hetu sappaccayo dhammo uppajjati hetupaccayā…  tīṇi.

50\. Nahetuṃ sappaccayaṃ dhammaṃ paṭicca nahetu sappaccayo dhammo uppajjati hetupaccayā…  tīṇi.

51\. Hetuṃ sappaccayañca nahetuṃ sappaccayañca dhammaṃ paṭicca hetu sappaccayo dhammo uppajjati hetupaccayā…  tīṇi. (Saṃkhittaṃ.)

52\. Hetuyā nava, ārammaṇe nava…pe…  avigate nava. (Saṃkhittaṃ.)

53\. (Sahajātavārampi…pe…  sampayuttavārampi paṭiccavārasadisaṃ.)

(21.)

54\. Hetu sappaccayo dhammo hetussa sappaccayassa dhammassa hetupaccayena paccayo. (Saṃkhittaṃ.)

55\. Hetuyā tīṇi, ārammaṇe…pe…  upanissaye nava, purejāte pacchājāte tīṇi, āsevane nava, kamme tīṇi, vipāke nava, āhāre tīṇi, indriye nava, jhāne tīṇi, magge sampayutte nava, vippayutte pañca…pe…  avigate nava. (Saṃkhittaṃ. Pañhāvārampi evaṃ vitthāretabbaṃ.)



