

# 2.1.3.2 Anulomaokāsa





(63.)

533\. »  Yattha rūpakkhandho uppajjissati tattha vedanākkhandho uppajjissatīti?

534\. Asaññasatte tattha rūpakkhandho uppajjissati, no ca tattha vedanākkhandho uppajjissati. Pañcavokāre tattha rūpakkhandho ca uppajjissati vedanākkhandho ca uppajjissati.

535\. «  Yattha vā pana vedanākkhandho uppajjissati tattha rūpakkhandho uppajjissatīti?

536\. Arūpe tattha vedanākkhandho uppajjissati, no ca tattha rūpakkhandho uppajjissati. Pañcavokāre tattha vedanākkhandho ca uppajjissati rūpakkhandho ca uppajjissati.



