# 2.1.5.2 Anulomaokāsa

(82.)

594\. »  Yattha rūpakkhandho uppajjati tattha vedanākkhandho uppajjissatīti?

595\. Asaññasatte tattha rūpakkhandho uppajjati, no ca tattha vedanākkhandho uppajjissati. Pañcavokāre tattha rūpakkhandho ca uppajjati vedanākkhandho ca uppajjissati.

596\. «  Yattha vā pana vedanākkhandho uppajjissati tattha rūpakkhandho uppajjatīti?

597\. Arūpe tattha vedanākkhandho uppajjissati, no ca tattha rūpakkhandho uppajjati. Pañcavokāre tattha vedanākkhandho ca uppajjissati rūpakkhandho ca uppajjati.

(83.)

598\. »  Yattha vedanākkhandho uppajjati tattha saññākkhandho uppajjissatīti? Āmantā.

599\. «  Yattha vā pana saññākkhandho uppajjissati tattha vedanākkhandho uppajjatīti? Āmantā.
