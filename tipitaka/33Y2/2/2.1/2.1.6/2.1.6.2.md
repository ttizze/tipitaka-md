

# 2.1.6.2 Anulomaokāsa





(94.)

634\. »  Yattha rūpakkhandho uppajjittha tattha vedanākkhandho uppajjissatīti?

635\. Asaññasatte tattha rūpakkhandho uppajjittha, no ca tattha vedanākkhandho uppajjissati. Pañcavokāre tattha rūpakkhandho ca uppajjittha vedanākkhandho ca uppajjissati.

636\. «  Yattha vā pana vedanākkhandho uppajjissati tattha rūpakkhandho uppajjitthāti?

637\. Arūpe tattha vedanākkhandho uppajjissati, no ca tattha rūpakkhandho uppajjittha. Pañcavokāre tattha vedanākkhandho ca uppajjissati rūpakkhandho ca uppajjittha.

(95.)

638\. »  Yattha vedanākkhandho uppajjittha tattha saññākkhandho uppajjissatīti? Āmantā.

639\. «  Yattha vā pana saññākkhandho uppajjissati tattha vedanākkhandho uppajjitthāti? Āmantā.



