# 2.2.1.1 Anulomapuggala

(104.)

663\. »  Yassa rūpakkhandho nirujjhati tassa vedanākkhandho nirujjhatīti?

664\. Asaññasattā cavantānaṃ tesaṃ rūpakkhandho nirujjhati, no ca tesaṃ vedanākkhandho nirujjhati. Pañcavokārā cavantānaṃ tesaṃ rūpakkhandho ca nirujjhati vedanākkhandho ca nirujjhati.

665\. «  Yassa vā pana vedanākkhandho nirujjhati tassa rūpakkhandho nirujjhatīti?

666\. Arūpā cavantānaṃ tesaṃ vedanākkhandho nirujjhati, no ca tesaṃ rūpakkhandho nirujjhati. Pañcavokārā cavantānaṃ tesaṃ vedanākkhandho ca nirujjhati rūpakkhandho ca nirujjhati.
