# 2.2.1.2 Anulomaokāsa

(105.)

667\. »  Yattha rūpakkhandho nirujjhati tattha vedanākkhandho nirujjhatīti?

668\. Asaññasatte tattha rūpakkhandho nirujjhati, no ca tattha vedanākkhandho nirujjhati. Pañcavokāre tattha rūpakkhandho ca nirujjhati vedanākkhandho ca nirujjhati.

669\. «  Yattha vā pana vedanākkhandho nirujjhati tattha rūpakkhandho nirujjhatīti?

670\. Arūpe tattha vedanākkhandho nirujjhati, no ca tattha rūpakkhandho nirujjhati. Pañcavokāre tattha vedanākkhandho ca nirujjhati rūpakkhandho ca nirujjhati.
