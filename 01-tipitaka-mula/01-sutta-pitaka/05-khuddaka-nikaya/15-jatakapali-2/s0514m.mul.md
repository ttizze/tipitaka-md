::centre
Namo tassa bhagavato arahato sammāsambuddhassa
::

# Khuddakanikāye

## Jātakapāḷi

#### (Dutiyo bhāgo)

### 17. Cattālīsanipāto

#### 521. Tesakuṇajātakaṃ (1)

::hangnum
1\.
::

::gatha1
‘‘Vessantaraṃ {pb:T:1.0530}{pb:V:2.0001}{pb:M:2.0001} taṃ pucchāmi, sakuṇa bhaddamatthu te;
::

::gathalast
Rajjaṃ kāretukāmena, kiṃ su kiccaṃ kataṃ varaṃ’’.
::

::hangnum
2\.
::

::gatha1
‘‘Cirassaṃ vata maṃ tāto, kaṃso bārāṇasiggaho;
::

::gathalast
Pamatto appamattaṃ maṃ, pitā puttaṃ acodayi.
::

::hangnum
3\.
::

::gatha1
‘‘Paṭhameneva vitathaṃ, kodhaṃ hāsaṃ nivāraye;
::

::gathalast
Tato kiccāni kāreyya, taṃ vataṃ āhu khattiya.
::

::hangnum
4\.
::

::gatha1
‘‘Yaṃ {pb:V:2.0002} tvaṃ tāta tapokammaṃ {note:tape kammaṃ (sī. syā. pī.)}, pubbe katamasaṃsayaṃ;
::

::gathalast
Ratto duṭṭho ca yaṃ kayirā, na taṃ kayirā tato puna {note:punaṃ (pī.)}.
::

::hangnum
5\.
::

::gatha1
‘‘Khattiyassa pamattassa, raṭṭhasmiṃ raṭṭhavaḍḍhana;
::

::gathalast
Sabbe bhogā vinassanti, rañño taṃ vuccate aghaṃ.
::

::hangnum
6\.
::

::gatha1
‘‘Sirī tāta alakkhī ca {note:sirī ca tāta lakkhī ca (syā. pī.)}, pucchitā etadabravuṃ;
::

::gathalast
Uṭṭhāna {note:uṭṭhāne (syā.)} vīriye pose, ramāhaṃ anusūyake.
::

::hangnum
7\.
::

::gatha1
‘‘Usūyake {pb:M:2.0002} duhadaye, purise kammadussake;
::

::gathalast
Kālakaṇṇī mahārāja, ramati {note:ramāti (ka.)} cakkabhañjanī.
::

::hangnum
8\.
::

::gatha1
‘‘So tvaṃ sabbesu suhadayo {note:so tvaṃ sabbesaṃ suhadayo (syā. pī.), so tvaṃ sabbe suhadayo (ka.)}, sabbesaṃ rakkhito bhava;
::

::gathalast
Alakkhiṃ nuda mahārāja, lakkhyā bhava nivesanaṃ.
::

::hangnum
9\.
::

::gatha1
‘‘Sa {pb:T:1.0531} lakkhīdhitisampanno, puriso hi mahaggato;
::

::gathalast
Amittānaṃ kāsipati, mūlaṃ aggañca chindati.
::

::hangnum
10\.
::

::gatha1
‘‘Sakkopi hi bhūtapati, uṭṭhāne nappamajjati;
::

::gathalast
Sa kalyāṇe dhitiṃ katvā, uṭṭhāne kurute mano.
::

::hangnum
11\.
::

::gatha1
‘‘Gandhabbā pitaro devā, sājīvā {note:sañjīvā (pī.)} honti tādino;
::

::gathalast
Uṭṭhāhato {note:uṭṭhahato (syā. pī.)} appamajjato {note:mappamajjato (ka.)}, anutiṭṭhanti devatā.
::

::hangnum
12\.
::

::gatha1
‘‘So appamatto akkuddho {note:akkuṭṭho (pī.)}, tāta kiccāni kāraya;
::

::gathalast
Vāyamassu ca kiccesu, nālaso vindate sukhaṃ.
::

::hangnum
13\.
::

::gatha1
‘‘Tattheva te vattapadā, esāva {note:esā ca (pī.)} anusāsanī;
::

::gathalast
Alaṃ mitte sukhāpetuṃ, amittānaṃ dukhāya {note:dukkhāya (pī.)} ca’’.
::

::hangnum
14\.
::

::gatha1
‘‘Sakkhisi tvaṃ {note:sakkhī tuvaṃ (sī. syā. pī.)} kuṇḍalini, maññasi khattabandhuni {note:khattiyabandhunī (pī.)};
::

::gathalast
Rajjaṃ kāretukāmena, kiṃ su kiccaṃ kataṃ varaṃ’’.
::

::hangnum
15\.
::

::gatha1
‘‘Dveva tāta padakāni, yattha {note:yesu (pī.)} sabbaṃ patiṭṭhitaṃ;
::

::gathalast
Aladdhassa ca yo lābho, laddhassa cānurakkhaṇā.
::

::hangnum
16\.
::

::gatha1
‘‘Amacce tāta jānāhi, dhīre atthassa kovide;
::

::gathalast
Anakkhā kitave tāta, asoṇḍe avināsake.
::

::hangnum
17\.
::

::gatha1
‘‘Yo ca taṃ tāta rakkheyya, dhanaṃ yañceva te siyā;
::

::gathalast
Sūtova rathaṃ saṅgaṇhe, so te kiccāni kāraye.
::

::hangnum
18\.
::

::gatha1
‘‘Susaṅgahitantajano, sayaṃ vittaṃ avekkhiya;
::

::gathalast
Nidhiñca iṇadānañca, na kare parapattiyā.
::

::hangnum
19\.
::

::gatha1
‘‘Sayaṃ {pb:V:2.0003}{pb:M:2.0003} āyaṃ {pb:T:1.0532} vayaṃ {note:āyavayaṃ (pī.)} jaññā, sayaṃ jaññā katākataṃ;
::

::gathalast
Niggaṇhe niggahārahaṃ, paggaṇhe paggahārahaṃ.
::

::hangnum
20\.
::

::gatha1
‘‘Sayaṃ jānapadaṃ atthaṃ, anusāsa rathesabha;
::

::gathalast
Mā te adhammikā yuttā, dhanaṃ raṭṭhañca nāsayuṃ.
::

::hangnum
21\.
::

::gatha1
‘‘Mā ca vegena kiccāni, karosi {note:kāresi (sī. syā. pī.)} kārayesi vā;
::

::gathalast
Vegasā hi kataṃ kammaṃ, mando pacchānutappati.
::

::hangnum
22\.
::

::gatha1
‘‘Mā te adhisare muñca, subāḷhamadhikodhitaṃ {note:kopitaṃ (sī. syā.)};
::

::gathalast
Kodhasā hi bahū phītā, kulā akulataṃ gatā.
::

::hangnum
23\.
::

::gatha1
‘‘Mā tāta issaromhīti, anatthāya patārayi;
::

::gathalast
Itthīnaṃ purisānañca, mā te āsi dukhudrayo.
::

::hangnum
24\.
::

::gatha1
‘‘Apetalomahaṃsassa, rañño kāmānusārino;
::

::gathalast
Sabbe bhogā vinassanti, rañño taṃ vuccate aghaṃ.
::

::hangnum
25\.
::

::gatha1
‘‘Tattheva te vattapadā, esāva anusāsanī;
::

::gatha2
Dakkhassudāni puññakaro, asoṇḍo avināsako;
::

::gathalast
Sīlavāssu {note:sīlavāssa (ṭīkā)} mahārāja, dussīlo vinipātiko’’ {note:vinipātako (pī.)}.
::

::hangnum
26\.
::

::gatha1
‘‘Apucchimha kosiyagottaṃ {note:apucchimhā kosiyagottaṃ (syā.), apucchamhāpi kosikaṃ (pī.)}, kuṇḍaliniṃ tatheva ca;
::

::gathalast
Tvaṃ dāni vadehi jambuka {note:jambuka tvaṃ dāni vadehi (syā. pī.)}, balānaṃ balamuttamaṃ’’.
::

::hangnum
27\.
::

::gatha1
‘‘Balaṃ pañcavidhaṃ loke, purisasmiṃ mahaggate;
::

::gathalast
Tattha bāhubalaṃ nāma, carimaṃ vuccate balaṃ.
::

::hangnum
28\.
::

::gatha1
‘‘Bhogabalañca dīghāvu, dutiyaṃ vuccate balaṃ;
::

::gathalast
Amaccabalañca {pb:T:1.0533} dīghāvu, tatiyaṃ vuccate balaṃ.
::

::hangnum
29\.
::

::gatha1
‘‘Abhijaccabalaṃ ceva, taṃ catutthaṃ asaṃsayaṃ;
::

::gathalast
Yāni cetāni sabbāni, adhigaṇhāti paṇḍito.
::

::hangnum
30\.
::

::gatha1
‘‘Taṃ balānaṃ balaṃ seṭṭhaṃ, aggaṃ paññābaṃ balaṃ {note:varaṃ (sī.)};
::

::gathalast
Paññābalenupatthaddho, atthaṃ vindati paṇḍito.
::

::hangnum
31\.
::

::gatha1
‘‘Api {pb:M:2.0004} ce labhati mando, phītaṃ dharaṇimuttamaṃ;
::

::gathalast
Akāmassa pasayhaṃ vā, añño taṃ paṭipajjati.
::

::hangnum
32\.
::

::gatha1
‘‘Abhijātopi ce hoti, rajjaṃ laddhāna khattiyo;
::

::gathalast
Duppañño hi kāsipati, sabbenapi na jīvati.
::

::hangnum
33\.
::

::gatha1
‘‘Paññāva {pb:V:2.0004} sutaṃ vinicchinī {note:paññā sutavinicchinī (syā. pī.)}, paññā kitti silokavaḍḍhanī {note:vaddhanī (pī.)};
::

::gathalast
Paññāsahito naro idha, api dukkhe sukhāni vindati.
::

::hangnum
34\.
::

::gatha1
‘‘Paññañca kho asussūsaṃ, na koci adhigacchati;
::

::gathalast
Bahussutaṃ anāgamma, dhammaṭṭhaṃ avinibbhujaṃ.
::

::hangnum
35\.
::

::gatha1
‘‘Yo ca dhammavibhaṅgaññū {note:yo dhammañca vibhāgaññū (pī.)}, kāluṭṭhāyī matandito;
::

::gathalast
Anuṭṭhahati kālena, kammaphalaṃ tassa ijjhati {note:kammaphalaṃ tassijjhati, phalaṃ tassa samijjhati (ka.)}.
::

::hangnum
36\.
::

::gatha1
‘‘Anāyatana {note:nā’nāyatana (pī.)} sīlassa, anāyatana {note:nā’nāyatana (pī.)} sevino;
::

::gathalast
Na nibbindiyakārissa, sammadattho vipaccati.
::

::hangnum
37\.
::

::gatha1
‘‘Ajjhattañca payuttassa, tathāyatanasevino;
::

::gathalast
Anibbindiyakārissa, sammadattho vipaccati.
::

::hangnum
38\.
::

::gatha1
‘‘Yogappayogasaṅkhātaṃ, sambhatassānurakkhaṇaṃ;
::

::gatha2
Tāni {pb:T:1.0534} tvaṃ tāta sevassu, mā akammāya randhayi;
::

::gathalast
Akammunā hi dummedho, naḷāgāraṃva sīdati’’.
::

::hangnum
39\.
::

::gatha1
‘‘Dhammaṃ cara mahārāja, mātāpitūsu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
40\.
::

::gatha1
‘‘Dhammaṃ cara mahārāja, puttadāresu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
41\.
::

::gatha1
‘‘Dhammaṃ cara mahārāja, mittāmaccesu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
42\.
::

::gatha1
‘‘Dhammaṃ cara mahārāja, vāhanesu balesu ca;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
43\.
::

::gatha1
‘‘Dhammaṃ {pb:M:2.0005} cara mahārāja, gāmesu nigamesu ca…pe….
::

::hangnum
44\.
::

::gatha1
‘‘Dhammaṃ cara mahārāja, raṭṭhesu {note:raṭṭhe (pī.)} janapadesu ca…pe….
::

::hangnum
45\.
::

::gatha1
‘‘Dhammaṃ cara mahārāja, samaṇa {note:samaṇe (syā. ka.)} brāhmaṇesu ca…pe….
::

::hangnum
46\.
::

::gatha1
‘‘Dhammaṃ cara mahārāja, migapakkhīsu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
47\.
::

::gatha1
‘‘Dhammaṃ {pb:T:1.0535} cara mahārāja, dhammo ciṇṇo sukhāvaho {note:dhammo suciṇṇo sukhamāvahati (ka.)};
::

::gathalast
Idha dhammaṃ caritvāna, rāja saggaṃ gamissasi.
::

::hangnum
48\.
::

::gatha1
‘‘Dhammaṃ cara mahārāja, saindā {note:indo (pī.), sindā (ka.)} devā sabrahmakā;
::

::gathalast
Suciṇṇena divaṃ pattā, mā dhammaṃ rāja pāmado {note:pamādo (pī. ka.)}.
::

::hangnum
49\.
::

::gatha1
‘‘Tattheva {pb:V:2.0005} te {note:vete (pī.)} vattapadā, esāva {note:esā ca (pī.)} anusāsanī;
::

::gathalast
Sappaññasevī kalyāṇī, samattaṃ sāma {note:sāmaṃ (ka.)} taṃ vidū’’ti.
::

::centre
Tesakuṇajātakaṃ paṭhamaṃ.
::

#### 522. Sarabhaṅgajātakaṃ (2)

::hangnum
50\.
::

::gatha1
‘‘Alaṅkatā kuṇḍalino suvatthā, veḷuriyamuttātharukhaggabandhā {note:baddhā (pī.)};
::

::gathalast
Rathesabhā tiṭṭhatha ke nu tumhe, kathaṃ vo jānanti manussaloke’’.
::

::hangnum
51\.
::

::gatha1
‘‘Ahamaṭṭhako bhīmaratho panāyaṃ, kāliṅgarājā pana uggatoyaṃ {note:uggato ayaṃ (pī.), uggatāyaṃ (ka.)};
::

::gathalast
Susaññatānaṃ isīnaṃ {note:susaññatānisinaṃ (pī.)} dassanāya, idhāgatā pucchitāyemha pañhe’’.
::

::hangnum
52\.
::

::gatha1
‘‘Vehāyasaṃ {pb:M:2.0006} tiṭṭhasi {note:tiṭṭhati (pī.)} antalikkhe, pathaddhuno pannaraseva cando;
::

::gathalast
Pucchāmi taṃ yakkha mahānubhāva, kathaṃ taṃ jānanti manussaloke’’.
::

::hangnum
53\.
::

::gatha1
‘‘Yamāhu devesu sujampatīti, maghavāti {pb:T:1.0536} taṃ āhu manussaloke;
::

::gathalast
Sa devarājā idamajja patto, susaññatānaṃ isīnaṃ dassanāya’’.
::

::hangnum
54\.
::

::gatha1
‘‘Dūre sutā no isayo samāgatā, mahiddhikā iddhiguṇūpapannā;
::

::gathalast
Vandāmi te ayire pasannacitto, ye jīvalokettha manussaseṭṭhā’’.
::

::hangnum
55\.
::

::gatha1
Gandho isīnaṃ ciradikkhitānaṃ {note:dakkhitānaṃ (syā. pī.)}, kāyā cuto gacchati mālutena;
::

::gathalast
Ito paṭikkamma sahassanetta, gandho isīnaṃ asuci devarāja’’.
::

::hangnum
56\.
::

::gatha1
‘‘Gandho isīnaṃ ciradikkhitānaṃ, kāyā cuto gacchatu mālutena;
::

::gatha2
Vicitrapupphaṃ surabhiṃva mālaṃ, gandhañca etaṃ pāṭikaṅkhāma bhante;
::

::gathalast
Na hettha devā paṭikkūlasaññino’’.
::

::hangnum
57\.
::

::gatha1
‘‘Purindado bhūtapatī yasassī, devānamindo sakko {note:idaṃ padaṃ natthi (sī. syā. pī. potthakesu)} maghavā sujampati;
::

::gathalast
Sa devarājā asuragaṇappamaddano, okāsamākaṅkhati pañha pucchituṃ.
::

::hangnum
58\.
::

::gatha1
‘‘Ko {pb:T:1.0537} nevimesaṃ idha paṇḍitānaṃ, pañhe puṭṭho nipuṇe byākarissati;
::

::gathalast
Tiṇṇañca raññaṃ manujādhipānaṃ, devānamindassa ca vāsavassa’’.
::

::hangnum
59\.
::

::gatha1
‘‘Ayaṃ {pb:M:2.0007} isi {note:isī (sī. pī.)} sarabhaṅgo tapassī {note:yasassī (sī.)}, yato jāto virato methunasmā;
::

::gathalast
Āceraputto {note:ācariyaputto (pī. ka.)} suvinītarūpo, so nesaṃ pañhāni viyākarissati’’.
::

::hangnum
60\.
::

::gatha1
‘‘Koṇḍañña pañhāni viyākarohi, yācanti taṃ isayo sādhurūpā;
::

::gathalast
Koṇḍañña eso manujesu dhammo, yaṃ vuddha {note:vaddha (pī.), buddha (ka.)} māgacchati esa bhāro’’.
::

::hangnum
61\.
::

::gatha1
‘‘Katāvakāsā {pb:V:2.0006} pucchantu bhonto, yaṃ kiñci pañhaṃ manasābhipatthitaṃ;
::

::gathalast
Ahañhi taṃ taṃ vo viyākarissaṃ, ñatvā sayaṃ lokamimaṃ parañca’’.
::

::hangnum
62\.
::

::gatha1
‘‘Tato ca maghavā sakko, atthadassī purindado;
::

::gathalast
Apucchi paṭhamaṃ pañhaṃ, yañcāsi abhipatthitaṃ’’.
::

::hangnum
63\.
::

::gatha1
‘‘Kiṃ sū vadhitvā na kadāci socati, kissappahānaṃ isayo vaṇṇayanti;
::

::gathalast
Kassīdha {pb:T:1.0538} vuttaṃ pharusaṃ khametha, akkhāhi me koṇḍañña etamatthaṃ’’.
::

::hangnum
64\.
::

::gatha1
‘‘Kodhaṃ vadhitvā na kadāci socati, makkhappahānaṃ isayo vaṇṇayanti;
::

::gathalast
Sabbesaṃ vuttaṃ pharusaṃ khametha, etaṃ khantiṃ uttamamāhu santo’’.
::

::hangnum
65\.
::

::gatha1
‘‘Sakkā ubhinnaṃ {note:hi dvinnaṃ (pī.)} vacanaṃ titikkhituṃ, sadisassa vā seṭṭhatarassa {note:seṭṭhanarassa (pī.)} vāpi;
::

::gathalast
Kathaṃ nu hīnassa vaco khametha, akkhāhi me koṇḍañña etamatthaṃ’’.
::

::hangnum
66\.
::

::gatha1
‘‘Bhayā {pb:M:2.0008} hi seṭṭhassa vaco khametha, sārambhahetū pana sādisassa;
::

::gathalast
Yo cīdha hīnassa vaco khametha, etaṃ khantiṃ uttamamāhu santo’’.
::

::hangnum
67\.
::

::gatha1
‘‘Kathaṃ vijaññā catupattharūpaṃ {note:catumaṭṭharūpaṃ (syā. pī.)}, seṭṭhaṃ sarikkhaṃ athavāpi hīnaṃ;
::

::gathalast
Virūparūpena caranti santo, tasmā hi sabbesaṃ vaco khametha’’.
::

::hangnum
68\.
::

::gatha1
‘‘Na hetamatthaṃ mahatīpi senā, sarājikā yujjhamānā labhetha;
::

::gathalast
Yaṃ {pb:T:1.0539} khantimā sappuriso labhetha, khantī balassūpasamanti verā’’.
::

::hangnum
69\.
::

::gatha1
‘‘Subhāsitaṃ te anumodiyāna, aññaṃ taṃ pucchāmi tadiṅgha brūhi;
::

::gatha2
Yathā ahuṃ {note:ahū (sī. syā. pī.)} daṇḍakī nāḷikero {note:nāḷikīro (sī. syā. pī.)}, athajjuno kalābu cāpi rājā;
::

::gathalast
Tesaṃ gatiṃ brūhi supāpakamminaṃ, katthūpapannā isinaṃ viheṭhakā’’.
::

::hangnum
70\.
::

::gatha1
‘‘Kisañhi {note:kisaṃpi (pī.)} vacchaṃ avakiriya daṇḍakī, ucchinnamūlo sajano saraṭṭho;
::

::gathalast
Kukkuḷanāme nirayamhi paccati, tassa phuliṅgāni patanti kāye.
::

::hangnum
71\.
::

::gatha1
‘‘Yo saññate pabbajite aheṭhayi {note:avañcasi (pī.)}, dhammaṃ bhaṇante samaṇe adūsake;
::

::gathalast
Taṃ nāḷikeraṃ sunakhā parattha, saṅgamma khādanti viphandamānaṃ.
::

::hangnum
72\.
::

::gatha1
‘‘Athajjuno {pb:M:2.0009} niraye sattisūle, avaṃsiro patito uddhaṃpādo {note:uddhapādo (syā.), addhapādo (pī.)};
::

::gathalast
Aṅgīrasaṃ gotamaṃ heṭhayitvā, khantiṃ tapassiṃ cirabrahmacāriṃ.
::

::hangnum
73\.
::

::gatha1
‘‘Yo {pb:T:1.0540} khaṇḍaso pabbajitaṃ achedayi, khantiṃ vadantaṃ samaṇaṃ adūsakaṃ;
::

::gathalast
Kalābuvīciṃ upapajja paccati, mahāpatāpaṃ {note:mahābhitāpaṃ (pī.)} kaṭukaṃ bhayānakaṃ.
::

::hangnum
74\.
::

::gatha1
‘‘Etāni sutvā nirayāni paṇḍito, aññāni pāpiṭṭhatarāni cettha;
::

::gathalast
Dhammaṃ care samaṇabrāhmaṇesu, evaṅkaro saggamupeti ṭhānaṃ’’.
::

::hangnum
75\.
::

::gatha1
‘‘Subhāsitaṃ {pb:V:2.0007} te anumodiyāna, aññaṃ taṃ pucchāmi tadiṅgha brūhi;
::

::gatha2
Kathaṃvidhaṃ sīlavantaṃ vadanti, kathaṃvidhaṃ paññavantaṃ vadanti;
::

::gathalast
Kathaṃvidhaṃ sappurisaṃ vadanti, kathaṃvidhaṃ no siri no jahāti’’.
::

::hangnum
76\.
::

::gatha1
‘‘Kāyena vācāya ca yo’dha {note:yo ca (pī.)} saññato, manasā ca kiñci na karoti pāpaṃ;
::

::gathalast
Na attahetū alikaṃ bhaṇeti {note:bhaṇāti (sī. syā. pī.)}, tathāvidhaṃ sīlavantaṃ vadanti.
::

::hangnum
77\.
::

::gatha1
‘‘Gambhīrapañhaṃ manasābhicintayaṃ {note:manasā vicintayaṃ (sī.)}, nāccāhitaṃ kamma karoti luddaṃ;
::

::gathalast
Kālāgataṃ {pb:T:1.0541} {note:kālābhataṃ (pī.)} atthapadaṃ na riñcati, tathāvidhaṃ paññavantaṃ vadanti.
::

::hangnum
78\.
::

::gatha1
‘‘Yo {pb:M:2.0010} ve kataññū katavedi dhīro, kalyāṇamitto daḷhabhatti ca hoti;
::

::gathalast
Dukhitassa sakkacca karoti kiccaṃ, tathāvidhaṃ sappurisaṃ vadanti.
::

::hangnum
79\.
::

::gatha1
‘‘Etehi sabbehi guṇehupeto, saddho mudū saṃvibhāgī vadaññū;
::

::gathalast
Saṅgāhakaṃ sakhilaṃ saṇhavācaṃ, tathāvidhaṃ no siri no jahāti’’.
::

::hangnum
80\.
::

::gatha1
‘‘Subhāsitaṃ te anumodiyāna, aññaṃ taṃ pucchāmi tadiṅgha brūhi;
::

::gathalast
Sīlaṃ siriñcāpi satañca dhammaṃ, paññañca kaṃ seṭṭhataraṃ vadanti’’.
::

::hangnum
81\.
::

::gatha1
‘‘Paññā hi seṭṭhā kusalā vadanti, nakkhattarājāriva tārakānaṃ;
::

::gathalast
Sīlaṃ sīrī cāpi satañca dhammo {note:dhammā (pī.)}, anvāyikā paññavato bhavanti’’.
::

::hangnum
82\.
::

::gatha1
‘‘Subhāsitaṃ te anumodiyāna, aññaṃ taṃ pucchāmi tadiṅgha brūhi;
::

::gatha2
Kathaṃkaro {pb:T:1.0542} kintikaro kimācaraṃ, kiṃ sevamāno labhatīdha paññaṃ;
::

::gathalast
Paññāya dānippaṭipaṃ {note:dāni paṭipadaṃ (sī. syā. pī.)} vadehi, kathaṃkaro paññavā hoti macco’’.
::

::hangnum
83\.
::

::gatha1
‘‘Sevetha vuddhe nipuṇe bahussute, uggāhako ca paripucchako siyā;
::

::gathalast
Suṇeyya sakkacca subhāsitāni, evaṃkaro paññavā hoti macco.
::

::hangnum
84\.
::

::gatha1
‘‘{pb:M:2.0011} Paññavā kāmaguṇe avekkhati, aniccato dukkhato rogato ca;
::

::gathalast
Evaṃ vipassī pajahāti chandaṃ, dukkhesu kāmesu mahabbhayesu.
::

::hangnum
85\.
::

::gatha1
‘‘Sa vītarāgo pavineyya dosaṃ, mettaṃ {note:metta (syā. ka.)} cittaṃ bhāvaye {note:bhāveyya (sī. syā. ka.)} appamāṇaṃ;
::

::gathalast
Sabbesu bhūtesu nidhāya daṇḍaṃ, anindito brahmamupeti ṭhānaṃ’’.
::

::hangnum
86\.
::

::gatha1
‘‘Mahatthiyaṃ {note:mahiddhiyaṃ (sī. syā. pī.)} āgamanaṃ ahosi, tavamaṭṭhakā {note:maṭṭhaka (sī. syā. ka.)} bhīmarathassa cāpi;
::

::gathalast
Kāliṅgarājassa ca uggatassa, sabbesa {pb:T:1.0543} vo kāmarāgo pahīno’’.
::

::hangnum
87\.
::

::gatha1
‘‘Evametaṃ paracittavedi, sabbesa no kāmarāgo pahīno;
::

::gathalast
Karohi okāsamanuggahāya, yathā gatiṃ te abhisambhavema’’.
::

::hangnum
88\.
::

::gatha1
‘‘Karomi okāsamanuggahāya, tathā hi vo kāmarāgo pahīno;
::

::gathalast
Pharātha kāyaṃ vipulāya pītiyā, yathā gatiṃ me abhisambhavetha’’.
::

::hangnum
89\.
::

::gatha1
‘‘Sabbaṃ {pb:V:2.0008} karissāma tavānusāsaniṃ, yaṃ yaṃ tuvaṃ vakkhasi bhūripañña;
::

::gathalast
Pharāma kāyaṃ vipulāya pītiyā, yathā gatiṃ te abhisambhavema’’.
::

::hangnum
90\.
::

::gatha1
‘‘Katāya {note:katāyaṃ (sī. pī.)} vacchassa kisassa pūjā, gacchantu bhonto isayo sādhurūpā;
::

::gathalast
Jhāne ratā hotha sadā samāhitā, esā ratī pabbajitassa seṭṭhā’’.
::

::hangnum
91\.
::

::gatha1
‘‘Sutvāna {pb:M:2.0012} gāthā paramatthasaṃhitā, subhāsitā isinā paṇḍitena;
::

::gathalast
Te vedajātā anumodamānā, pakkāmu {pb:T:1.0544} {note:pakkamu (ka.)} devā devapuraṃ yasassino.
::

::hangnum
92\.
::

::gatha1
‘‘Gāthā imā atthavatī subyañjanā, subhāsitā isinā paṇḍitena;
::

::gatha2
Yo kocimā aṭṭhikatvā {note:aṭṭhiṃ katvā (ka.)} suṇeyya, labhetha pubbāpariyaṃ visesaṃ;
::

::gathalast
Laddhāna pubbāpariyaṃ visesaṃ, adassanaṃ maccurājassa gacche’’.
::

::hangnum
93\.
::

::gatha1
‘‘Sālissaro sāriputto, meṇḍissaro ca kassapo;
::

::gathalast
Pabbato anuruddho ca, kaccāyano ca devalo {note:devilo (syā. ka.)}.
::

::hangnum
94\.
::

::gatha1
‘‘Anusisso ca ānando, kisavaccho ca kolito;
::

::gatha2
Nārado udāyī thero {note:nārado puṇṇo mantānīputto (sī.)}, parisā buddhaparisā;
::

::gathalast
Sarabhaṅgo lokanātho, evaṃ dhāretha jātaka’’nti.
::

::centre
Sarabhaṅgajātakaṃ dutiyaṃ.
::

#### 523. Alambusājātakaṃ (3)

::hangnum
95\.
::

::gatha1
‘‘Atha bravi brahā indo, vatrabhū jayataṃ pitā;
::

::gathalast
Devakaññaṃ parābhetvā, sudhammāyaṃ alambusaṃ.
::

::hangnum
96\.
::

::gatha1
‘‘Misse devā taṃ yācanti, tāvatiṃsā saindakā;
::

::gathalast
Isippalobhane {pb:T:1.0545} {note:isipalobhike (sī. syā.), isiṃ palobhike (pī.)} gaccha, isisiṅgaṃ alambuse.
::

::hangnum
97\.
::

::gatha1
‘‘Purāyaṃ amhe acceti {note:nācceti (syā. ka.)}, vattavā {note:vatavā (sī. syā. pī.)} brahmacariyavā;
::

::gathalast
Nibbānābhirato vuddho {note:vaddho (pī.), buddho (syā. ka.)}, tassa maggāni āvara’’.
::

::hangnum
98\.
::

::gatha1
‘‘Devarāja kimeva tvaṃ, mameva tuvaṃ sikkhasi;
::

::gathalast
Isippalobhane {note:isipalobhike (sī. syā.), isiṃ palobhike (pī.)} gaccha, santi aññāpi accharā.
::

::hangnum
99\.
::

::gatha1
‘‘Mādisiyo {pb:M:2.0013} pavarā ceva, asoke nandane vane;
::

::gathalast
Tāsampi hotu pariyāyo, tāpi yantu palobhanā’’ {note:palobhikā (syā. pī.)}.
::

::hangnum
100\.
::

::gatha1
‘‘Addhā {pb:V:2.0009} hi saccaṃ bhaṇasi, santi aññāpi accharā;
::

::gathalast
Tādisiyo pavarā ceva, asoke nandane vane.
::

::hangnum
101\.
::

::gatha1
‘‘Na tā evaṃ pajānanti, pāricariyaṃ pumaṃ gatā;
::

::gathalast
Yādisaṃ tvaṃ pajānāsi, nāri sabbaṅgasobhane.
::

::hangnum
102\.
::

::gatha1
‘‘Tvameva gaccha kalyāṇi, itthīnaṃ pavarā casi;
::

::gathalast
Taveva vaṇṇarūpena, savasamānayissasi’’ {note:vasamānāpayissasi (syā.), vasamānāmayissasi (pī.), taṃ vasamānayissasi (ka.)}.
::

::hangnum
103\.
::

::gatha1
‘‘Na vāhaṃ na gamissāmi, devarājena pesitā;
::

::gathalast
Vibhemi cetaṃ āsāduṃ, uggatejo hi brāhmaṇo.
::

::hangnum
104\.
::

::gatha1
‘‘Aneke nirayaṃ pattā, isimāsādiyā janā;
::

::gathalast
Āpannā mohasaṃsāraṃ, tasmā lomāni haṃsaye’’.
::

::hangnum
105\.
::

::gatha1
‘‘Idaṃ vatvāna pakkāmi, accharā kāmavaṇṇinī;
::

::gathalast
Missā missitu {note:missetu (sī. syā. pī.)} micchantī, isisiṅgaṃ alambusā.
::

::hangnum
106\.
::

::gatha1
‘‘Sā ca taṃ vanamogayha, isisiṅgena rakkhitaṃ;
::

::gathalast
Bimbajālakasañchannaṃ{pb:T:1.0546}, samantā aḍḍhayojanaṃ.
::

::hangnum
107\.
::

::gatha1
‘‘Pātova pātarāsamhi, udaṇhasamayaṃ {note:udayasamayaṃ (syā.), udantasamayaṃ (ka.)} pati;
::

::gathalast
Aggiṭṭhaṃ parimajjantaṃ, isisiṅgaṃ upāgami’’.
::

::hangnum
108\.
::

::gatha1
‘‘Kā nu vijjurivābhāsi, osadhī viya tārakā;
::

::gathalast
Vicittahatthābharaṇā {note:vicittavatthābharaṇā (sī.)}, āmuttamaṇikuṇḍalā {note:āmukkamaṇikuṇḍalā (?)}.
::

::hangnum
109\.
::

::gatha1
‘‘Ādiccavaṇṇasaṅkāsā, hemacandanagandhinī;
::

::gathalast
Saññatūrū mahāmāyā, kumārī cārudassanā.
::

::hangnum
110\.
::

::gatha1
‘‘Vilaggā {note:vilākā (sī. syā. pī.)} mudukā suddhā, pādā te suppatiṭṭhitā;
::

::gathalast
Gamanā kāmanīyā {note:kamanā kamanīyā (sī. pī.)} te, harantiyeva me mano.
::

::hangnum
111\.
::

::gatha1
‘‘Anupubbāva {pb:M:2.0014} te ūrū, nāganāsasamūpamā;
::

::gathalast
Vimaṭṭhā tuyhaṃ sussoṇī, akkhassa phalakaṃ yathā.
::

::hangnum
112\.
::

::gatha1
‘‘Uppalasseva kiñjakkhā, nābhi te sādhu saṇṭhitā;
::

::gathalast
Pūrā kaṇhañjanasseva, dūrato paṭidissati.
::

::hangnum
113\.
::

::gatha1
‘‘Duvidhā jātā urajā, avaṇṭā sādhu paccudā;
::

::gathalast
Payodharā apatitā {note:appatītā (sī. syā. pī.)}, aḍḍhalābusamā thanā.
::

::hangnum
114\.
::

::gatha1
‘‘Dīghā kambutalābhāsā, gīvā eṇeyyakā yathā;
::

::gathalast
Paṇḍarāvaraṇā vaggu, catutthamanasannibhā.
::

::hangnum
115\.
::

::gatha1
‘‘Uddhaggā {pb:V:2.0010} ca adhaggā ca, dumaggaparimajjitā;
::

::gathalast
Duvijā nelasambhūtā, dantā tava sudassanā.
::

::hangnum
116\.
::

::gatha1
‘‘Apaṇḍarā lohitantā, jiñjūka {note:jiñjuka (sī. syā. pī.)} phalasannibhā;
::

::gathalast
Āyatā {pb:T:1.0547} ca visālā ca, nettā tava sudassanā.
::

::hangnum
117\.
::

::gatha1
‘‘Nātidīghā susammaṭṭhā, kanakabyā {note:kanakaggā (pī.)} samocitā;
::

::gathalast
Uttamaṅgaruhā tuyhaṃ, kesā candanagandhikā.
::

::hangnum
118\.
::

::gatha1
‘‘Yāvatā kasigorakkhā, vāṇijānaṃ {note:vaṇijānaṃ (pī.)} ca yā gati;
::

::gathalast
Isīnañca parakkantaṃ, saññatānaṃ tapassinaṃ.
::

::hangnum
119\.
::

::gatha1
‘‘Na te samasamaṃ passe, asmiṃ pathavi {note:puthuvi (pī.)} maṇḍale;
::

::gathalast
Ko vā tvaṃ kassa vā putto, kathaṃ jānemu taṃ mayaṃ’’.
::

::hangnum
120\.
::

::gatha1
‘‘Na pañhakālo bhaddante, kassapevaṃ gate sati;
::

::gatha2
Ehi samma ramissāma, ubho asmākamassame;
::

::gathalast
Ehi taṃ upagūhissaṃ {note:upaguyhissaṃ (syā.)}, ratīnaṃ kusalo bhava’’.
::

::hangnum
121\.
::

::gatha1
‘‘Idaṃ vatvāna pakkāmi, accharā kāmavaṇṇinī;
::

::gathalast
Missā missitumicchantī, isisiṅgaṃ alambusā’’.
::

::hangnum
122\.
::

::gatha1
‘‘So ca vegena nikkhamma, chetvā dandhaparakkamaṃ {note:dandhapadakkamaṃ (ka.)};
::

::gathalast
Tamuttamāsu veṇīsu, ajjhappatto {note:ajjhāpatto (pī.)} parāmasi;
::

::hangnum
123\.
::

::gatha1
‘‘Tamudāvatta {pb:M:2.0015} kalyāṇī, palissaji susobhanā {note:susobhaṇī (syā. ka.)};
::

::gathalast
Cavitamhi {note:cavi tamhā (syā. ka.)} brahmacariyā, yathā taṃ atha tositā.
::

::hangnum
124\.
::

::gatha1
‘‘Manasā agamā indaṃ, vasantaṃ nandane vane;
::

::gathalast
Tassā saṅkappamaññāya, maghavā devakuñjaro.
::

::hangnum
125\.
::

::gatha1
‘‘Pallaṅkaṃ pahiṇī khippaṃ, sovaṇṇaṃ sopavāhanaṃ;
::

::gathalast
Sauttaracchadapaññāsaṃ, sahassapaṭiyatthataṃ {note:paṭikatthataṃ (sī.)}.
::

::hangnum
126\.
::

::gatha1
‘‘Tamenaṃ {pb:T:1.0548} tattha dhāresi, ure katvāna sobhanā;
::

::gathalast
Yathā ekamuhuttaṃva, tīṇi vassāni dhārayi.
::

::hangnum
127\.
::

::gatha1
‘‘Vimado tīhi vassehi, pabujjhitvāna brāhmaṇo;
::

::gathalast
Addasāsi harita {note:harī (pī.)} rukkhe, samantā aggiyāyanaṃ.
::

::hangnum
128\.
::

::gatha1
‘‘Navapattavanaṃ phullaṃ, kokilaggaṇaghositaṃ;
::

::gathalast
Samantā paviloketvā, rudaṃ assūni vattayi.
::

::hangnum
129\.
::

::gatha1
‘‘Na {pb:V:2.0011} juhe na jape {note:jappe (ka.)} mante, aggihuttaṃ pahāpitaṃ;
::

::gathalast
Ko nu me pāricariyāya, pubbe cittaṃ palobhayi.
::

::hangnum
130\.
::

::gatha1
‘‘Araññe me viharato, yo me tejā ha sambhutaṃ {note:sambhataṃ (pī.)};
::

::gathalast
Nānāratnaparipūraṃ, nāvaṃva gaṇhi aṇṇave’’.
::

::hangnum
131\.
::

::gatha1
‘‘Ahaṃ te pāricariyāya, devarājena pesitā;
::

::gathalast
Avadhiṃ {note:avadhī (syā. pī. ka.)} cittaṃ cittena, pamādo {note:pamādā (syā. pī.)} tvaṃ na bujjhasi’’.
::

::hangnum
132\.
::

::gatha1
‘‘Imāni kira maṃ tāto, kassapo anusāsati;
::

::gathalast
Kamalāsadisitthiyo {note:sarisitthiyo (syā. pī.)}, tāyo bujjhesi māṇava.
::

::hangnum
133\.
::

::gatha1
‘‘Ure gaṇḍāyo bujjhesi, tāyo bujjhesi māṇava;
::

::gathalast
Iccānusāsi maṃ tāto, yathā maṃ anukampako.
::

::hangnum
134\.
::

::gatha1
‘‘Tassāhaṃ vacanaṃ nākaṃ, pitu vuddhassa sāsanaṃ;
::

::gathalast
Araññe nimmanussamhi, svajja jhāyāmi {note:svājjajjhāyāmi (sī. pī.)} ekako.
::

::hangnum
135\.
::

::gatha1
‘‘Sohaṃ {pb:M:2.0016} tathā karissāmi, dhiratthu jīvitena me;
::

::gathalast
Puna vā tādiso hessaṃ, maraṇaṃ me bhavissati’’.
::

::hangnum
136\.
::

::gatha1
‘‘Tassa {pb:T:1.0549} tejaṃ {note:tejañca (sī. pī.)} vīriyañca, dhitiṃ {note:dhitiñca (pī.)} ñatvā avaṭṭhitaṃ {note:suvaḍḍhitaṃ (sī.)};
::

::gathalast
Sirasā aggahī pāde, isisiṅgaṃ alambusā.
::

::hangnum
137\.
::

::gatha1
‘‘Mā me kujjha {note:kujjhi (pī.)} mahāvīra, mā me kujjha {note:kujjhi (pī.)} mahāise;
::

::gatha2
Mahā attho mayā ciṇṇo, tidasānaṃ yasassinaṃ;
::

::gathalast
Tayā saṃkampitaṃ āsi, sabbaṃ devapuraṃ tadā’’.
::

::hangnum
138\.
::

::gatha1
‘‘Tāvatiṃsā ca ye devā, tidasānañca vāsavo;
::

::gathalast
Tvañca bhadde sukhī hohi, gaccha kaññe yathāsukhaṃ’’.
::

::hangnum
139\.
::

::gatha1
‘‘Tassa pāde gahetvāna, katvā ca naṃ padakkhiṇaṃ;
::

::gathalast
Añjaliṃ paggahetvāna, tamhā ṭhānā apakkami.
::

::hangnum
140\.
::

::gatha1
‘‘Yo ca tassāsi pallaṅko, sovaṇṇo sopavāhano;
::

::gatha2
Sauttaracchadapaññāso, sahassapaṭiyatthato;
::

::gathalast
Tameva pallaṅkamāruyha, agā devāna santike.
::

::hangnum
141\.
::

::gatha1
‘‘Tamokkamiva āyantiṃ, jalantiṃ vijjutaṃ yathā;
::

::gathalast
Patīto sumano vitto, devindo adadā varaṃ’’.
::

::hangnum
142\.
::

::gatha1
‘‘Varañce {pb:V:2.0012} me ado sakka, sabbabhūtānamissara;
::

::gathalast
Nisippalobhikā {note:na isipalobhikā (syā.), na isipalobhiyaṃ (pī.)} gacche, etaṃ sakka varaṃ vare’’ti.
::

::centre
Alambusājātakaṃ tatiyaṃ.
::

#### 524. Saṅkhapālajātakaṃ (4)

::hangnum
143\.
::

::gatha1
‘‘Ariyāvakāsosi pasannanetto, maññe {pb:T:1.0550} bhavaṃ pabbajito kulamhā;
::

::gathalast
Kathaṃ nu vittāni pahāya bhoge, pabbaji nikkhamma gharā sapañña’’ {note:sapañño (syā.), sapaññā (pī.)}.
::

::hangnum
144\.
::

::gatha1
‘‘Sayaṃ {pb:M:2.0017} vimānaṃ naradeva disvā, mahānubhāvassa mahoragassa;
::

::gathalast
Disvāna puññāna mahāvipākaṃ, saddhāyahaṃ pabbajitomhi rāja’’.
::

::hangnum
145\.
::

::gatha1
‘‘Na kāmakāmā na bhayā na dosā, vācaṃ musā pabbajitā bhaṇanti;
::

::gathalast
Akkhāhi me pucchito etamatthaṃ, sutvāna me jāyihitippasādo’’.
::

::hangnum
146\.
::

::gatha1
‘‘Vāṇijja {note:vaṇijja (pī.)} raṭṭhādhipa gacchamāno, pathe addasāsimhi bhojaputte {note:milācaputte (sī. pī.)};
::

::gathalast
Pavaddhakāyaṃ uragaṃ mahantaṃ, ādāya gacchante pamodamāne’’.
::

::hangnum
147\.
::

::gatha1
‘‘Sohaṃ samāgamma janinda tehi, pahaṭṭhalomo avacamhi bhīto;
::

::gathalast
Kuhiṃ ayaṃ nīyati {note:niyyati (ka.)} bhīmakāyo, nāgena kiṃ kāhatha bhojaputtā.
::

::hangnum
148\.
::

::gatha1
‘‘Nāgo ayaṃ nīyati bhojanatthā {note:bhojanatthaṃ (sī. syā. pī.)}, pavaddhakāyo {pb:T:1.0551} urago mahanto;
::

::gathalast
Sāduñca thūlañca muduñca maṃsaṃ, na tvaṃ rasaññāsi videhaputta.
::

::hangnum
149\.
::

::gatha1
‘‘Ito mayaṃ gantvā sakaṃ niketaṃ {note:niketanaṃ (pī.)}, ādāya satthāni vikopayitvā;
::

::gathalast
Maṃsāni bhokkhāma {note:bhakkhāma (syā.)} pamodamānā, mayañhi ve sattavo pannagānaṃ.
::

::hangnum
150\.
::

::gatha1
‘‘Sace ayaṃ nīyati bhojanatthā, pavaddhakāyo urago mahanto;
::

::gathalast
Dadāmi vo balibaddāni {note:balivaddāni (pī.)} soḷasa, nāgaṃ imaṃ muñcatha bandhanasmā.
::

::hangnum
151\.
::

::gatha1
‘‘Addhā {pb:M:2.0018} hi no bhakkho ayaṃ manāpo, bahū ca no uragā bhuttapubbā {note:bahuṃ ca no urago bhuttapubbo (ka.)};
::

::gathalast
Karoma te taṃ vacanaṃ aḷāra {note:āḷāra (ka.) evamuparipi}, mittañca no hohi videhaputta.
::

::hangnum
152\.
::

::gatha1
‘‘Tadassu te bandhanā mocayiṃsu, yaṃ natthuto paṭimokkassa pāse;
::

::gathalast
Mutto ca so bandhanā nāgarājā, pakkāmi pācīnamukho muhuttaṃ.
::

::hangnum
153\.
::

::gatha1
‘‘Gantvāna pācīnamukho muhuttaṃ, puṇṇehi {pb:T:1.0552} nettehi palokayī maṃ;
::

::gathalast
Tadāssahaṃ piṭṭhito anvagacchiṃ, dasaṅguliṃ añjaliṃ paggahetvā.
::

::hangnum
154\.
::

::gatha1
‘‘Gaccheva {pb:V:2.0013} kho tvaṃ taramānarūpo, mā taṃ amittā punaraggahesuṃ;
::

::gathalast
Dukkho hi luddehi punā samāgamo, adassanaṃ bhojaputtāna gaccha.
::

::hangnum
155\.
::

::gatha1
‘‘Agamāsi so rahadaṃ vippasannaṃ, nīlobhāsaṃ ramaṇīyaṃ sutitthaṃ;
::

::gathalast
Samotataṃ {note:samonataṃ (syā. ka.)} jambuhi vetasāhi, pāvekkhi nittiṇṇabhayo patīto.
::

::hangnum
156\.
::

::gatha1
‘‘So taṃ pavissa na cirassa nāgo, dibbena me pāturahuṃ janinda;
::

::gathalast
Upaṭṭhahī maṃ pitaraṃva putto, hadayaṅgamaṃ kaṇṇasukhaṃ bhaṇanto.
::

::hangnum
157\.
::

::gatha1
‘‘Tvaṃ {pb:M:2.0019} mesi mātā ca pitā {note:pitā ca (pī.)} aḷāra, abbhantaro pāṇadado sahāyo;
::

::gatha2
Sakañca iddhiṃ paṭilābhakosmi {note:paṭilābhitosmi (pī.)}, aḷāra passa me nivesanāni;
::

::gathalast
Pahūtabhakkhaṃ bahuannapānaṃ, masakkasāraṃ {pb:T:1.0553} viya vāsavassa’’.
::

::hangnum
158\.
::

::gatha1
‘‘Taṃ bhūmibhāgehi upetarūpaṃ, asakkharā ceva mudū subhā ca;
::

::gathalast
Nīcattiṇā {note:nīcā tiṇā (syā. pī.)} apparajā ca bhūmi, pāsādikā yattha jahanti sokaṃ.
::

::hangnum
159\.
::

::gatha1
‘‘Anāvakulā veḷuriyūpanīlā, catuddisaṃ ambavanaṃ surammaṃ;
::

::gathalast
Pakkā ca pesī ca phalā suphullā, niccotukā dhārayantī phalāni.
::

::hangnum
160\.
::

::gatha1
‘‘Tesaṃ vanānaṃ naradeva majjhe, nivesanaṃ bhassarasannikāsaṃ;
::

::gathalast
Rajataggaḷaṃ sovaṇṇamayaṃ uḷāraṃ, obhāsatī vijjurivantalikkhe.
::

::hangnum
161\.
::

::gatha1
‘‘Maṇīmayā soṇṇamayā {note:sovaṇṇamayā (sī. syā. pī.)} uḷārā, anekacittā satataṃ sunimmitā;
::

::gathalast
Paripūrā kaññāhi alaṅkatābhi, suvaṇṇakāyūradharāhi rāja.
::

::hangnum
162\.
::

::gatha1
‘‘So saṅkhapālo taramānarūpo, pāsādamāruyha anomavaṇṇo;
::

::gathalast
Sahassathambhaṃ atulānubhāvaṃ, yatthassa {pb:T:1.0554} bhariyā mahesī ahosi.
::

::hangnum
163\.
::

::gatha1
‘‘Ekā {pb:M:2.0020} ca nārī taramānarūpā, ādāya veḷuriyamayaṃ mahagghaṃ;
::

::gathalast
Subhaṃ maṇiṃ jātimantūpapannaṃ, acoditā āsanamabbhihāsi.
::

::hangnum
164\.
::

::gatha1
‘‘Tato maṃ urago hatthe gahetvā, nisīdayī pāmukhaāsanasmiṃ;
::

::gathalast
Idamāsanaṃ atra bhavaṃ nisīdatu, bhavañhi me aññataro garūnaṃ.
::

::hangnum
165\.
::

::gatha1
‘‘Aññā ca nārī taramānarūpā, ādāya vāriṃ upasaṅkamitvā;
::

::gathalast
Pādāni pakkhālayī me janinda, bhariyāva {note:bhariyā ca (pī.)} bhattū patino piyassa.
::

::hangnum
166\.
::

::gatha1
‘‘Aparā ca nārī taramānarūpā, paggayha sovaṇṇamayāya {note:sovaṇṇamayā (pī.)} pātiyā;
::

::gathalast
Anekasūpaṃ vividhaṃ viyañjanaṃ, upanāmayī bhatta manuññarūpaṃ.
::

::hangnum
167\.
::

::gatha1
‘‘Turiyehi {note:tūriyehi (ka.)} maṃ bhārata bhuttavantaṃ, upaṭṭhahuṃ bhattu mano viditvā;
::

::gathalast
Tatuttariṃ {note:taduttariṃ (ka.)} maṃ nipatī mahantaṃ, dibbehi {pb:T:1.0555} kāmehi anappakehi.
::

::hangnum
168\.
::

::gatha1
‘‘Bhariyā {pb:V:2.0014} mametā tisatā aḷāra, sabbattamajjhā padumuttarābhā;
::

::gathalast
Aḷāra etāssu te kāmakārā, dadāmi te tā paricārayassu.
::

::hangnum
169\.
::

::gatha1
‘‘Saṃvaccharaṃ dibbarasānubhutvā, tadāssuhaṃ {note:tadassahaṃ (pī.)} uttarimajjhabhāsiṃ {note:uttari paccabhāsiṃ (sī. syā.), uttariṃ paccabhāsiṃ (pī.)};
::

::gathalast
Nāgassidaṃ kinti kathañca laddhaṃ, kathajjhagamāsi vimānaseṭṭhaṃ’’.
::

::hangnum
170\.
::

::gatha1
‘‘Adhicca {pb:M:2.0021} laddhaṃ pariṇāmajaṃ te, sayaṃkataṃ udāhu devehi dinnaṃ;
::

::gathalast
Pucchāmi taṃ {note:te (pī.)} nāgarājetamatthaṃ, kathajjhagamāsi vimānaseṭṭhaṃ’’.
::

::hangnum
171\.
::

::gatha1
‘‘Nādhicca laddhaṃ na pariṇāmajaṃ me, na sayaṃkataṃ nāpi devehi dinnaṃ;
::

::gathalast
Sakehi kammehi apāpakehi, puññehi me laddhamidaṃ vimānaṃ’’.
::

::hangnum
172\.
::

::gatha1
‘‘Kiṃ te vataṃ kiṃ pana brahmacariyaṃ, kissa suciṇṇassa ayaṃ vipāko;
::

::gathalast
Akkhāhi me nāgarājetamatthaṃ, kathaṃ {pb:T:1.0556} nu te laddhamidaṃ vimānaṃ’’.
::

::hangnum
173\.
::

::gatha1
‘‘Rājā ahosiṃ magadhānamissaro, duyyodhano nāma mahānubhāvo;
::

::gathalast
So ittaraṃ jīvitaṃ saṃviditvā, asassataṃ vipariṇāmadhammaṃ.
::

::hangnum
174\.
::

::gatha1
‘‘Annañca pānañca pasannacitto, sakkacca dānaṃ vipulaṃ adāsiṃ {note:adāsi (pī.)};
::

::gathalast
Opānabhūtaṃ me gharaṃ tadāsi, santappitā samaṇabrāhmaṇā ca.
::

::hangnum
175\.
::

::gatha1
{note:ayaṃ gāthā pī. potthake natthi} ‘‘Mālañca gandhañca vilepanañca, padīpiyaṃ {note:padīpayaṃ (syā. ka.)} yānamupassayañca;
::

::gathalast
Acchādanaṃ seyyamathannapānaṃ, sakkacca dānāni adamha tattha {note:ayaṃ gāthā pī. potthake natthi}.
::

::hangnum
176\.
::

::gatha1
‘‘Taṃ {pb:M:2.0022} me vataṃ taṃ pana brahmacariyaṃ, tassa suciṇṇassa ayaṃ vipāko;
::

::gatha2
Teneva me laddhamidaṃ vimānaṃ, pahūtabhakkhaṃ bahuannapānaṃ’’;
::

::gathalast
‘‘Naccehi gītehi cupetarūpaṃ, ciraṭṭhitikaṃ na ca sassatāyaṃ.
::

::hangnum
177\.
::

::gatha1
‘‘Appānubhāvā taṃ mahānubhāvaṃ, tejassinaṃ {pb:T:1.0557} hanti atejavanto;
::

::gathalast
Kimeva dāṭhāvudha kiṃ paṭicca, hatthatta {note:hatthattha (sī. syā. pī.)} māgacchi vanibbakānaṃ {note:vaṇibbakānaṃ (sī.)}.
::

::hangnum
178\.
::

::gatha1
‘‘Bhayaṃ nu te anvagataṃ mahantaṃ, tejo nu te nānvagaṃ dantamūlaṃ;
::

::gathalast
Kimeva dāṭhāvudha kiṃ paṭicca, kilesamāpajji vanibbakānaṃ’’.
::

::hangnum
179\.
::

::gatha1
‘‘Na me bhayaṃ anvagataṃ mahantaṃ, tejo na sakkā mama tehi hantuṃ {note:tebhihantuṃ (syā. ka.)};
::

::gathalast
Satañca dhammāni sukittitāni, samuddavelāva duraccayāni.
::

::hangnum
180\.
::

::gatha1
‘‘Cātuddasiṃ pañcadasiṃ aḷāra, uposathaṃ niccamupāvasāmi;
::

::gathalast
Athāgamuṃ soḷasa bhojaputtā, rajjuṃ gahetvāna daḷhañca pāsaṃ.
::

::hangnum
181\.
::

::gatha1
‘‘Bhetvāna nāsaṃ atikassa {note:antakassa (ka.)} rajjuṃ, nayiṃsu maṃ samparigayha luddā;
::

::gathalast
Etādisaṃ dukkhamahaṃ titikkhaṃ {note:titikkhiṃ (pī.)}, uposathaṃ appaṭikopayanto’’.
::

::hangnum
182\.
::

::gatha1
‘‘Ekāyane {pb:V:2.0015}{pb:M:2.0023} taṃ pathe addasaṃsu, balena {pb:T:1.0558} vaṇṇena cupetarūpaṃ;
::

::gathalast
Siriyā paññāya ca bhāvitosi, kiṃ patthayaṃ {note:kimatthiyaṃ (sī. syā. pī.)} nāga tapo karosi.
::

::hangnum
183\.
::

::gatha1
‘‘Na puttahetū na dhanassa hetu, na āyuno cāpi aḷāra hetu;
::

::gathalast
Manussayoniṃ abhipatthayāno, tasmā parakkamma tapo karomi’’.
::

::hangnum
184\.
::

::gatha1
‘‘Tvaṃ lohitakkho vihatantaraṃso, alaṅkato kappitakesamassu;
::

::gathalast
Surosito lohitacandanena, gandhabbarājāva disā pabhāsasi {note:pabhāsi (ka.)}.
::

::hangnum
185\.
::

::gatha1
‘‘Deviddhipattosi mahānubhāvo, sabbehi kāmehi samaṅgibhūto;
::

::gathalast
Pucchāmi taṃ nāgarājetamatthaṃ, seyyo ito kena manussaloko’’.
::

::hangnum
186\.
::

::gatha1
‘‘Aḷāra nāññatra manussalokā, suddhī va saṃvijjati saṃyamo vā;
::

::gathalast
Ahañca laddhāna manussayoniṃ, kāhāmi jātimaraṇassa antaṃ’’.
::

::hangnum
187\.
::

::gatha1
‘‘Saṃvaccharo {pb:T:1.0559} me vasato {note:vusito (pī.)} tavantike, annena pānena upaṭṭhitosmi;
::

::gathalast
Āmantayitvāna palemi nāga, cirappavuṭṭhosmi {note:cirappavuttho asmi (pī.)} ahaṃ janinda’’.
::

::hangnum
188\.
::

::gatha1
‘‘Puttā ca dārā anujīvino ca {note:ca’nujīvino (syā. pī.)}, niccānusiṭṭhā upatiṭṭhate taṃ;
::

::gathalast
Kaccinnu taṃ nābhisapittha {note:nābhisaṃsittha (syā. pī.)} koci, piyañhi me dassanaṃ tuyhaṃ {note:tuyha (pī.)} aḷāra’’.
::

::hangnum
189\.
::

::gatha1
‘‘Yathāpi {pb:M:2.0024} mātū ca pitū agāre, putto piyo paṭivihito vaseyya {note:seyyo (pī.)};
::

::gathalast
Tatopi mayhaṃ idhameva seyyo, cittañhi te nāga mayī pasannaṃ’’.
::

::hangnum
190\.
::

::gatha1
‘‘Maṇī mamaṃ vijjati lohitaṅko {note:lohitaṅgo (ka.)}, dhanāharo maṇiratanaṃ uḷāraṃ;
::

::gathalast
Ādāya tvaṃ {note:taṃ (pī.)} gaccha sakaṃ niketaṃ, laddhā dhanaṃ taṃ maṇimossajassu’’.
::

::hangnum
191\.
::

::gatha1
‘‘Diṭṭhā mayā mānusakāpi kāmā, asassatā vipariṇāmadhammā;
::

::gathalast
Ādīnavaṃ kāmaguṇesu disvā, saddhāyahaṃ pabbajitomhi rāja.
::

::hangnum
192\.
::

::gatha1
‘‘Dumapphalānīva {pb:T:1.0560} patanti māṇavā, daharā ca vuddhā ca sarīrabhedā;
::

::gathalast
Etampi disvā pabbajitomhi rāja, apaṇṇakaṃ sāmaññameva seyyo’’.
::

::hangnum
193\.
::

::gatha1
‘‘Addhā have sevitabbā sapaññā, bahussutā ye bahuṭhānacintino;
::

::gathalast
Nāgañca sutvāna tavañcaḷāra, kāhāmi puññāni anappakāni’’.
::

::hangnum
194\.
::

::gatha1
‘‘Addhā have sevitabbā sapaññā, bahussutā ye bahuṭhānacintino;
::

::gathalast
Nāgañca sutvāna mamañca rāja, karohi puññāni anappakānī’’ti.
::

::centre
Saṅkhapālajātakaṃ catutthaṃ.
::

#### 525. Cūḷasutasomajātakaṃ (5)

::hangnum
195\.
::

::gatha1
‘‘Āmantayāmi {pb:V:2.0016}{pb:M:2.0025} nigamaṃ, mittāmacce parissaje {note:pārisajje (sī. syā.)};
::

::gathalast
Sirasmiṃ palitaṃ jātaṃ, pabbajjaṃ dāni rocahaṃ’’.
::

::hangnum
196\.
::

::gatha1
‘‘Abhumme kathaṃ nu bhaṇasi, sallaṃ me deva urasi kappesi {note:kampesi (pī.)};
::

::gathalast
Sattasatā te bhariyā, kathaṃ {pb:T:1.0561} nu te tā bhavissanti’’.
::

::hangnum
197\.
::

::gatha1
‘‘Paññāyihinti etā, daharā aññampi tā gamissanti;
::

::gathalast
Saggañcassa patthayāno, tena ahaṃ pabbajissāmi’’.
::

::hangnum
198\.
::

::gatha1
‘‘Dulladdhaṃ me āsi sutasoma, yassa te homahaṃ mātā;
::

::gathalast
Yaṃ me vilapantiyā, anapekkho pabbajasi deva.
::

::hangnum
199\.
::

::gatha1
‘‘Dulladdhaṃ me āsi sutasoma, yaṃ taṃ ahaṃ vijāyissaṃ;
::

::gathalast
Yaṃ me vilapantiyā, anapekkho pabbajasi deva’’.
::

::hangnum
200\.
::

::gatha1
‘‘Ko nāmeso dhammo, sutasoma kā ca nāma pabbajjā;
::

::gathalast
Yaṃ no amhe jiṇṇe, anapekkho pabbajasi deva.
::

::hangnum
201\.
::

::gatha1
‘‘Puttāpi tuyhaṃ bahavo, daharā appattayobbanā;
::

::gathalast
Mañjū tepi {note:te (sī. pī.)} taṃ apassantā, maññe {pb:T:1.0562} dukkhaṃ nigacchanti’’.
::

::hangnum
202\.
::

::gatha1
‘‘Puttehi ca me etehi, daharehi appattayobbanehi;
::

::gathalast
Mañjūhi sabbehipi tumhehi, cirampi ṭhatvā vināsabhāvo’’ {note:vinābhāvo (sī. syā. pī.)}.
::

::hangnum
203\.
::

::gatha1
‘‘Chinnaṃ {pb:M:2.0026} nu tuyhaṃ hadayaṃ, adu te {note:ādu (sī. pī.), ādū (syā.)} karuṇā ca natthi amhesu;
::

::gathalast
Yaṃ no vikandantiyo {note:vikkandantiyo (sī.)}, anapekkho pabbajasi deva’’.
::

::hangnum
204\.
::

::gatha1
‘‘Na ca mayhaṃ chinnaṃ hadayaṃ, atthi karuṇāpi mayhaṃ tumhesu;
::

::gathalast
Saggañca patthayāno, tena ahaṃ {note:tenāhaṃ (sī. syā.), tenamahaṃ (pī.)} pabbajissāmi’’.
::

::hangnum
205\.
::

::gatha1
‘‘Dulladdhaṃ me āsi, sutasoma yassa te ahaṃ bhariyā;
::

::gathalast
Yaṃ me vilapantiyā, anapekkho pabbajasi deva.
::

::hangnum
206\.
::

::gatha1
‘‘Dulladdhaṃ me āsi, sutasoma yassa te ahaṃ bhariyā;
::

::gathalast
Yaṃ me kucchipaṭisandhiṃ {note:maṃ kucchimatiṃ santiṃ (pī.)}, anapekkho {pb:T:1.0563} pabbajasi deva.
::

::hangnum
207\.
::

::gatha1
‘‘Paripakko me gabbho, kucchigato yāva naṃ vijāyāmi;
::

::gathalast
Māhaṃ ekā vidhavā, pacchā dukkhāni addakkhiṃ’’.
::

::hangnum
208\.
::

::gatha1
‘‘Paripakko te gabbho, kucchigato iṅgha tvaṃ {note:tva (sī.), naṃ (pī.)} vijāyassu;
::

::gathalast
Puttaṃ anomavaṇṇaṃ, taṃ hitvā pabbajissāmi’’.
::

::hangnum
209\.
::

::gatha1
‘‘Mā {pb:V:2.0017} tvaṃ cande rudi, mā soci vanatimiramattakkhi;
::

::gathalast
Āroha varapāsādaṃ {note:ca pāsādaṃ (pī.)}, anapekkho ahaṃ gamissāmi’’.
::

::hangnum
210\.
::

::gatha1
‘‘Ko {pb:M:2.0027} taṃ amma kopesi, kiṃ rodasi pekkhasi ca maṃ bāḷhaṃ;
::

::gathalast
Kaṃ avajjhaṃ ghātemi {note:ghātemi kaṃ avajjhaṃ (pī.), taṃ avajjhaṃ ghātemi (ka.)}, ñātīnaṃ udikkhamānānaṃ’’.
::

::hangnum
211\.
::

::gatha1
‘‘Na hi so sakkā hantuṃ, vijitāvī {note:jīvitāvī (pī.)} yo maṃ tāta kopesi;
::

::gathalast
Pitā te maṃ tāta avaca, anapekkho {pb:T:1.0564} ahaṃ gamissāmi’’.
::

::hangnum
212\.
::

::gatha1
‘‘Yohaṃ pubbe niyyāmi, uyyānaṃ mattakuñjare ca yodhemi;
::

::gathalast
Sutasome pabbajite, kathaṃ nu dāni karissāmi’’.
::

::hangnum
213\.
::

::gatha1
‘‘Mātucca {note:mātu ca (sī. syā.)} me rudantyā {note:rudatyā (pī.)}, jeṭṭhassa ca bhātuno akāmassa;
::

::gathalast
Hatthepi te gahessaṃ, na hi gacchasi {note:gañchisi (pī.)} no akāmānaṃ’’.
::

::hangnum
214\.
::

::gatha1
‘‘Uṭṭhehi tvaṃ dhāti, imaṃ kumāraṃ ramehi aññattha;
::

::gathalast
Mā me paripanthamakāsi {note:makā (sī. pī.)}, saggaṃ mama patthayānassa’’.
::

::hangnum
215\.
::

::gatha1
‘‘Yaṃ nūnimaṃ dadeyyaṃ {note:jaheyyaṃ (pī.)} pabhaṅkaraṃ, ko nu me imināttho {note:ko nu me iminā attho (sī. syā.), ko nu me nattho (pī.)};
::

::gathalast
Sutasome pabbajite, kiṃ nu menaṃ karissāmi’’.
::

::hangnum
216\.
::

::gatha1
‘‘Koso {pb:M:2.0028} ca tuyhaṃ vipulo, koṭṭhāgārañca tuyhaṃ paripūraṃ;
::

::gathalast
Pathavī ca tuyhaṃ vijitā, ramassu {pb:T:1.0565} mā pabbaji {note:pabbajassu (sī.), pabbaja (pī.)} deva’’.
::

::hangnum
217\.
::

::gatha1
‘‘Koso ca mayhaṃ vipulo, koṭṭhāgārañca mayhaṃ paripūraṃ;
::

::gathalast
Pathavī ca mayhaṃ vijitā, taṃ hitvā pabbajissāmi’’.
::

::hangnum
218\.
::

::gatha1
‘‘Mayhampi dhanaṃ pahūtaṃ, saṅkhātuṃ {note:saṅkhyātuṃ (sī.)} nopi deva sakkomi;
::

::gathalast
Taṃ te dadāmi sabbampi {note:taṃ deva te dadāmi sabbampi (sī.), taṃ te dadāmi sabbaṃ (pī.)}, ramassu mā pabbaji deva’’.
::

::hangnum
219\.
::

::gatha1
‘‘Jānāmi {note:jānāmi te (sī. syā.)} dhanaṃ pahūtaṃ, kulavaddhana pūjito tayā casmi;
::

::gathalast
Saggañca patthayāno, tena ahaṃ pabbajissāmi’’.
::

::hangnum
220\.
::

::gatha1
‘‘Ukkaṇṭhitosmi bāḷhaṃ, arati maṃ somadatta āvisati {note:āvīsati (ka.)};
::

::gathalast
Bahukāpi {note:bahukā hi (sī. syā.)} me antarāyā, ajjevāhaṃ pabbajissāmi’’.
::

::hangnum
221\.
::

::gatha1
‘‘Idañca tuyhaṃ rucitaṃ, sutasoma ajjeva dāni tvaṃ pabbaja;
::

::gathalast
Ahampi pabbajissāmi, na {pb:T:1.0566} ussahe tayā vinā ahaṃ ṭhātuṃ’’.
::

::hangnum
222\.
::

::gatha1
‘‘Na hi sakkā pabbajituṃ, nagare na hi paccati janapade ca’’;
::

::gathalast
‘‘Sutasome pabbajite, kathaṃ nu dāni karissāma’’.
::

::hangnum
223\.
::

::gatha1
‘‘Upanīyatidaṃ maññe, parittaṃ udakaṃva caṅkavāramhi;
::

::gathalast
Evaṃ suparittake jīvite, na ca pamajjituṃ kālo.
::

::hangnum
224\.
::

::gatha1
‘‘Upanīyatidaṃ {pb:V:2.0018} maññe, parittaṃ udakaṃva caṅkavāramhi;
::

::gathalast
Evaṃ suparittake jīvite, andhabālā {note:atha bālā (sī. syā. pī.)} pamajjanti.
::

::hangnum
225\.
::

::gatha1
‘‘Te vaḍḍhayanti nirayaṃ, tiracchānayoniñca pettivisayañca;
::

::gathalast
Taṇhāya bandhanabaddhā, vaḍḍhenti asurakāyaṃ’’.
::

::hangnum
226\.
::

::gatha1
‘‘Ūhaññate {pb:M:2.0029} rajaggaṃ, avidūre pubbakamhi ca {note:pupphakamhi ca (sī. pī.)} pāsāde;
::

::gathalast
Maññe no kesā chinnā, yasassino {pb:T:1.0567} dhammarājassa’’.
::

::hangnum
227\.
::

::gatha1
‘‘Ayamassa pāsādo, sovaṇṇa {note:sovaṇṇo (pī.)} pupphamālyavītikiṇṇo;
::

::gathalast
Yahi {note:yamhi (pī.)} manuvicari rājā, parikiṇṇo itthāgārehi.
::

::hangnum
228\.
::

::gatha1
‘‘Ayamassa pāsādo, sovaṇṇapupphamālyavītikiṇṇo;
::

::gathalast
Yahimanuvicari rājā, parikiṇṇo ñātisaṅghena.
::

::hangnum
229\.
::

::gatha1
‘‘Idamassa kūṭāgāraṃ, sovaṇṇapupphamālyavītikiṇṇaṃ;
::

::gathalast
Yahimanuvicari rājā, parikiṇṇo itthāgārehi.
::

::hangnum
230\.
::

::gatha1
‘‘Idamassa kūṭāgāraṃ, sovaṇṇa {note:sovaṇṇaṃ (pī.)} pupphamālyavītikiṇṇaṃ;
::

::gathalast
Yahimanuvicari rājā, parikiṇṇo ñātisaṅghena.
::

::hangnum
231\.
::

::gatha1
‘‘Ayamassa asokavanikā, supupphitā sabbakālikā rammā;
::

::gathalast
Yahimanuvicari rājā, parikiṇṇo {pb:T:1.0568} itthāgārehi.
::

::hangnum
232\.
::

::gatha1
‘‘Ayamassa asokavanikā, supupphitā sabbakālikā rammā;
::

::gathalast
Yahimanuvicari rājā, parikiṇṇo ñātisaṅghena.
::

::hangnum
233\.
::

::gatha1
‘‘Idamassa uyyānaṃ, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo itthāgārehi.
::

::hangnum
234\.
::

::gatha1
‘‘Idamassa uyyānaṃ, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo ñātisaṅghena.
::

::hangnum
235\.
::

::gatha1
‘‘Idamassa kaṇikāravanaṃ, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo itthāgārehi.
::

::hangnum
236\.
::

::gatha1
‘‘Idamassa kaṇikāravanaṃ, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo {pb:T:1.0569} ñātisaṅghena.
::

::hangnum
237\.
::

::gatha1
‘‘Idamassa pāṭalivanaṃ {note:pāṭalīvanaṃ (sī.)}, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo itthāgārehi.
::

::hangnum
238\.
::

::gatha1
‘‘Idamassa pāṭalivanaṃ, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo ñātisaṅghena.
::

::hangnum
239\.
::

::gatha1
‘‘Idamassa {pb:V:2.0019}{pb:M:2.0030} ambavanaṃ, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo itthāgārehi.
::

::hangnum
240\.
::

::gatha1
‘‘Idamassa ambavanaṃ, supupphitaṃ sabbakālikaṃ rammaṃ;
::

::gathalast
Yahimanuvicari rājā, parikiṇṇo ñātisaṅghena.
::

::hangnum
241\.
::

::gatha1
‘‘Ayamassa pokkharaṇī, sañchannā aṇḍajehi vītikiṇṇā;
::

::gathalast
Yahimanuvicari rājā, parikiṇṇo {pb:T:1.0570} itthāgārehi.
::

::hangnum
242\.
::

::gatha1
‘‘Ayamassa pokkharaṇī, sañchannā aṇḍajehi vītikiṇṇā;
::

::gathalast
Yahimanuvicari rājā, parikiṇṇo ñātisaṅghena’’.
::

::hangnum
243\.
::

::gatha1
‘‘Rājā vo kho {note:rājā kho (sī. syā. pī.)} pabbajito, sutasomo rajjaṃ imaṃ pahatvāna {note:pahantvāna (syā. ka.)};
::

::gathalast
Kāsāyavatthavasano, nāgova ekako {note:ekakova (sī.)} carati’’.
::

::hangnum
244\.
::

::gatha1
‘‘Māssu pubbe ratikīḷitāni, hasitāni ca anussarittha {note:anussarittho (pī.)};
::

::gathalast
Mā vo kāmā haniṃsu, rammaṃ hi {note:surammañhi (syā. ka.)} sudassanaṃ {note:sudassanaṃ nāma (sī.)} nagaraṃ.
::

::hangnum
245\.
::

::gatha1
‘‘Mettacittañca {note:mettañca (pī.)} bhāvetha, appamāṇaṃ divā ca ratto ca;
::

::gathalast
Agacchittha {note:atha gañchittha (sī. syā. pī.)} devapura, āvāsaṃ puññakammina’’nti {note:puññakammānanti (pī.)}.
::

::centre
Cūḷasutasomajātakaṃ pañcamaṃ.
::

::centre
Cattālīsanipātaṃ niṭṭhitaṃ.
::

Tassuddānaṃ –

::gatha1
Suvapaṇḍitajambukakuṇḍalino{pb:T:1.0571}, varakaññamalambusajātakañca;
::

::gathalast
Pavaruttamasaṅkhasirīvhayako, sutasomaarindhamarājavaro.
::

### 18. Paṇṇāsanipāto

#### 526. Niḷinikājātakaṃ (1)

::hangnum
1\.
::

::gatha1
‘‘Uddayhate {pb:T:2.0001}{pb:V:2.0020}{pb:M:2.0031} {note:uḍḍayhate (sī. pī.)} janapado, raṭṭhañcāpi vinassati;
::

::gathalast
Ehi niḷinike {note:niḷike (sī. syā. pī.), evamuparipi} gaccha, taṃ me brāhmaṇamānaya’’.
::

::hangnum
2\.
::

::gatha1
‘‘Nāhaṃ dukkhakkhamā rāja, nāhaṃ addhānakovidā;
::

::gathalast
Kathaṃ ahaṃ gamissāmi, vanaṃ kuñjarasevitaṃ’’.
::

::hangnum
3\.
::

::gatha1
‘‘Phītaṃ janapadaṃ gantvā, hatthinā ca rathena ca;
::

::gathalast
Dārusaṅghāṭayānena, evaṃ gaccha niḷinike.
::

::hangnum
4\.
::

::gatha1
‘‘Hatthiassarathe pattī, gacchevādāya khattiye;
::

::gathalast
Taveva vaṇṇarūpena, vasaṃ tamānayissasi’’.
::

::hangnum
5\.
::

::gatha1
‘‘Kadalīdhajapaññāṇo, ābhujīparivārito;
::

::gathalast
Eso padissati rammo, isisiṅgassa assamo.
::

::hangnum
6\.
::

::gatha1
‘‘Eso aggissa saṅkhāto, eso dhūmo padissati;
::

::gathalast
Maññe no aggiṃ hāpeti, isisiṅgo mahiddhiko’’.
::

::hangnum
7\.
::

::gatha1
‘‘Tañca {pb:T:2.0002} disvāna āyantiṃ, āmuttamaṇikuṇḍalaṃ;
::

::gathalast
Isisiṅgo pāvisi bhīto, assamaṃ paṇṇachādanaṃ.
::

::hangnum
8\.
::

::gatha1
‘‘Assamassa ca sā dvāre, geṇḍukenassa {note:bheṇḍukenassa (sī. pī.)} kīḷati;
::

::gathalast
Vidaṃsayantī aṅgāni, guyhaṃ pakāsitāni ca.
::

::hangnum
9\.
::

::gatha1
‘‘Tañca disvāna kīḷantiṃ, paṇṇasālagato jaṭī;
::

::gathalast
Assamā nikkhamitvāna, idaṃ vacanamabravi.
::

::hangnum
10\.
::

::gatha1
‘‘Ambho ko nāma so rukkho, yassa tevaṃgataṃ phalaṃ;
::

::gathalast
Dūrepi khittaṃ pacceti, na taṃ ohāya gacchati’’.
::

::hangnum
11\.
::

::gatha1
‘‘Assamassa {pb:M:2.0032} mama {note:maṃ (sī.)} brahme, samīpe gandhamādane;
::

::gatha2
Bahavo {note:pabbate (sī.)} tādisā rukkhā, yassa tevaṃgataṃ phalaṃ;
::

::gathalast
Dūrepi khittaṃ pacceti, na maṃ ohāya gacchati’’.
::

::hangnum
12\.
::

::gatha1
‘‘Etū {pb:V:2.0021} {note:etu (sī. syā. ka.)} bhavaṃ assamimaṃ adetu, pajjañca bhakkhañca paṭiccha dammi;
::

::gathalast
Idamāsanaṃ atra bhavaṃ nisīdatu, ito bhavaṃ mūlaphalāni bhuñjatu’’ {note:khādatu (sī.)}.
::

::hangnum
13\.
::

::gatha1
‘‘Kiṃ te idaṃ ūrūnamantarasmiṃ, supicchitaṃ kaṇharivappakāsati;
::

::gathalast
Akkhāhi me pucchito etamatthaṃ, kose nu te uttamaṅgaṃ paviṭṭhaṃ’’.
::

::hangnum
14\.
::

::gatha1
‘‘Ahaṃ vane mūlaphalesanaṃ caraṃ, āsādayiṃ {pb:T:2.0003} {note:assādayiṃ (ka.)} acchaṃ sughorarūpaṃ;
::

::gathalast
So maṃ patitvā sahasājjhapatto, panujja maṃ abbahi {note:abbuhi (syā. ka.)} uttamaṅgaṃ.
::

::hangnum
15\.
::

::gatha1
‘‘Svāyaṃ vaṇo khajjati kaṇḍuvāyati, sabbañca kālaṃ na labhāmi sātaṃ;
::

::gathalast
Paho bhavaṃ kaṇḍumimaṃ vinetuṃ, kurutaṃ bhavaṃ yācito brāhmaṇatthaṃ’’.
::

::hangnum
16\.
::

::gatha1
‘‘Gambhīrarūpo te vaṇo salohito, apūtiko vaṇagandho {note:pakkagandho (sī.), pannagandho (syā. pī.)} mahā ca;
::

::gathalast
Karomi te kiñci kasāyayogaṃ, yathā bhavaṃ paramasukhī bhaveyya’’.
::

::hangnum
17\.
::

::gatha1
‘‘Na {pb:M:2.0033} mantayogā na kasāyayogā, na osadhā brahmacāri {note:brahmacārī (sī. syā. pī.)} kamanti;
::

::gathalast
Ghaṭṭe mudukena {note:yaṃ te mudu tena (sī.), yaṃ te mudū tena (pī.)} vinehi kaṇḍuṃ {note:kaṇḍukaṃ (pī.)}, yathā ahaṃ paramasukhī bhaveyyaṃ’’.
::

::hangnum
18\.
::

::gatha1
‘‘Ito nu bhoto katamena assamo, kacci bhavaṃ abhiramasi {note:abhiramasī (pī.)} araññe;
::

::gathalast
Kacci nu te {note:kacci te (pī.)} mūlaphalaṃ pahūtaṃ, kacci bhavantaṃ na vihiṃsanti vāḷā’’.
::

::hangnum
19\.
::

::gatha1
‘‘Ito {pb:T:2.0004} ujuṃ uttarāyaṃ disāyaṃ, khemānadī himavatā pabhāvī {note:pabhāti (sī. pī.)};
::

::gathalast
Tassā tīre assamo mayha rammo, aho bhavaṃ assamaṃ mayhaṃ passe.
::

::hangnum
20\.
::

::gatha1
‘‘Ambā ca sālā tilakā ca jambuyo, uddālakā pāṭaliyo ca phullā;
::

::gathalast
Samantato kimpurisābhigītaṃ, aho bhavaṃ assamaṃ mayhaṃ passe.
::

::hangnum
21\.
::

::gatha1
‘‘Tālā ca mūlā ca phalā ca mettha, vaṇṇena gandhena upetarūpaṃ;
::

::gathalast
Taṃ bhūmibhāgehi upetarūpaṃ, aho bhavaṃ assamaṃ mayhaṃ passe.
::

::hangnum
21\.
::

::gatha1
‘‘Phalā ca mūlā ca pahūtamettha, vaṇṇena gandhena rasenupetā;
::

::gathalast
Āyanti ca luddakā taṃ padesaṃ, mā me tato mūlaphalaṃ ahāsuṃ’’.
::

::hangnum
23\.
::

::gatha1
‘‘Pitā mamaṃ mūlaphalesanaṃ gato, idāni āgacchati sāyakāle;
::

::gathalast
Ubhova gacchāmase assamaṃ taṃ, yāva {pb:T:2.0005} pitā mūlaphalato etu’’.
::

::hangnum
24\.
::

::gatha1
‘‘Aññe {pb:M:2.0034} bahū isayo sādhurūpā, rājīsayo anumagge vasanti;
::

::gathalast
Te yeva pucchesi mamassamaṃ taṃ, te taṃ nayissanti mamaṃ sakāse’’.
::

::hangnum
25\.
::

::gatha1
‘‘Na te kaṭṭhāni bhinnāni, na te udakamābhataṃ;
::

::gathalast
Aggīpi te na hāpito {note:hāsito (sī. syā.)}, kiṃ nu mandova jhāyasi.
::

::hangnum
26\.
::

::gatha1
‘‘Bhinnāni kaṭṭhāni huto ca aggi, tapanīpi te samitā brahmacārī {note:brahmacāri (?)};
::

::gathalast
Pīṭhañca mayhaṃ udakañca hoti, ramasi tuvaṃ {note:tvaṃ (sī.)} brahmabhūto puratthā.
::

::hangnum
27\.
::

::gatha1
‘‘Abhinnakaṭṭhosi {pb:V:2.0022} anābhatodako, ahāpitaggīsi {note:ahāpitaggīpi (ka.)} asiddhabhojano {note:asiṭṭhabhojano (ka.)};
::

::gathalast
Na me tuvaṃ ālapasī mamajja, naṭṭhaṃ nu kiṃ cetasikañca dukkhaṃ’’.
::

::hangnum
28\.
::

::gatha1
‘‘Idhāgamā jaṭilo brahmacārī, sudassaneyyo sutanū vineti;
::

::gathalast
Nevātidīgho na panātirasso, sukaṇhakaṇhacchadanehi bhoto.
::

::hangnum
29\.
::

::gatha1
‘‘Amassujāto {pb:T:2.0006} apurāṇavaṇṇī, ādhārarūpañca panassa kaṇṭhe;
::

::gathalast
Dve yamā {note:dve passa (sī.), dvāssa (pī.)} gaṇḍā uresu jātā, suvaṇṇatindukanibhā {note:suvaṇṇapindūpanibhā (sī.), suvaṇṇatiṇḍusannibhā (syā.), sovannapiṇḍūpanibhā (pī.)} pabhassarā.
::

::hangnum
30\.
::

::gatha1
‘‘Mukhañca tassa bhusadassaneyyaṃ, kaṇṇesu lambanti ca kuñcitaggā;
::

::gathalast
Te jotare carato māṇavassa, suttañca yaṃ saṃyamanaṃ jaṭānaṃ.
::

::hangnum
31\.
::

::gatha1
‘‘Aññā {pb:M:2.0035} ca tassa saṃyamāni {note:saṃyamanī (sī. pī.)} catasso, nīlā pītā {note:nīlāpi tā (pī.)} lohitikā {note:lohitakā (syā. pī. ka.)} ca setā;
::

::gathalast
Tā piṃsare {note:saṃsare (sī. syā.)} carato māṇavassa, tiriṭi {note:cirīṭi (sī. pī.)} saṅghāriva pāvusamhi.
::

::hangnum
32\.
::

::gatha1
‘‘Na mikhalaṃ muñjamayaṃ dhāreti, na santhare {note:santace (sī.), santacaṃ (pī.), santare (ka.)} no pana pabbajassa;
::

::gathalast
Tā jotare jaghanantare {note:jaghanavare (sī. pī.)} vilaggā, sateratā vijjurivantalikkhe.
::

::hangnum
33\.
::

::gatha1
‘‘Akhīlakāni ca avaṇṭakāni, heṭṭhā nabhyā kaṭisamohitāni;
::

::gathalast
Aghaṭṭitā niccakīḷaṃ karonti, haṃ tāta kiṃrukkhaphalāni tāni.
::

::hangnum
34\.
::

::gatha1
‘‘Jaṭā {pb:T:2.0007} ca tassa bhusadassaneyyā, parosataṃ vellitaggā sugandhā;
::

::gathalast
Dvedhā siro sādhu vibhattarūpo, aho nu kho mayha tathā jaṭāssu.
::

::hangnum
35\.
::

::gatha1
‘‘Yadā ca so pakirati tā jaṭāyo, vaṇṇena gandhena upetarūpā;
::

::gathalast
Nīluppalaṃ vātasameritaṃva, tatheva saṃvāti panassamo ayaṃ.
::

::hangnum
36\.
::

::gatha1
‘‘Paṅko ca tassa bhusadassaneyyo, netādiso yādiso mayhaṃ kāye {note:kāyo (sī. syā. pī.)};
::

::gathalast
So vāyatī erito mālutena, vanaṃ yathā aggagimhe suphullaṃ.
::

::hangnum
37\.
::

::gatha1
‘‘Nihanti {pb:M:2.0036} so rukkhaphalaṃ pathabyā, sucittarūpaṃ ruciraṃ dassaneyyaṃ;
::

::gathalast
Khittañca tassa punareti hatthaṃ, haṃ tāta kiṃrukkhaphalaṃ nu kho taṃ.
::

::hangnum
38\.
::

::gatha1
‘‘Dantā ca tassa bhusadassaneyyā, suddhā samā saṅkhavarūpapannā;
::

::gathalast
Mano pasādenti vivariyamānā, na hi {note:na ha (sī. pī.)} nūna so sākamakhādi tehi.
::

::hangnum
39\.
::

::gatha1
‘‘Akakkasaṃ {pb:T:2.0008} aggaḷitaṃ muhuṃ muduṃ, ujuṃ anuddhataṃ acapalamassa bhāsitaṃ;
::

::gathalast
Rudaṃ manuññaṃ karavīkasussaraṃ, hadayaṅgamaṃ rañjayateva me mano.
::

::hangnum
40\.
::

::gatha1
‘‘Bindussaro nātivisaṭṭhavākyo {note:nātivissaṭṭhavākyo (sī. syā. pī.)}, na nūna sajjhāyamatippayutto;
::

::gathalast
Icchāmi bho {note:kho (sī. syā. pī.)} taṃ punadeva daṭṭhuṃ, mitto hi {note:mittaṃ hi (sī. syā. pī.)} me māṇavohu {note:māṇavāhu (sī. syā.), māṇavāhū (pī.)} puratthā.
::

::hangnum
41\.
::

::gatha1
‘‘Susandhi {pb:V:2.0023} sabbattha vimaṭṭhimaṃ vaṇaṃ, puthū {note:puthuṃ (pī.), puthu (ka.)} sujātaṃ kharapattasannibhaṃ;
::

::gathalast
Teneva maṃ uttariyāna māṇavo, vivaritaṃ ūruṃ jaghanena pīḷayi.
::

::hangnum
42\.
::

::gatha1
‘‘Tapanti ābhanti virocare ca, sateratā vijjurivantalikkhe;
::

::gathalast
Bāhā mudū añjanalomasādisā, vicitravaṭṭaṅgulikāssa sobhare.
::

::hangnum
43\.
::

::gatha1
‘‘Akakkasaṅgo {pb:M:2.0037} na ca dīghalomo, nakhāssa dīghā api lohitaggā;
::

::gathalast
Mudūhi bāhāhi palissajanto, kalyāṇarūpo ramayaṃ {note:ramayhaṃ (ka.)} upaṭṭhahi.
::

::hangnum
44\.
::

::gatha1
‘‘Dumassa {pb:T:2.0009} tūlūpanibhā pabhassarā, suvaṇṇakambutalavaṭṭasucchavī;
::

::gathalast
Hatthā mudū tehi maṃ saṃphusitvā, ito gato tena maṃ dahanti tāta.
::

::hangnum
45\.
::

::gatha1
‘‘Na nūna {note:na ha nūna (sī. pī.)} so khārividhaṃ ahāsi, na nūna so kaṭṭhāni sayaṃ abhañji;
::

::gathalast
Na nūna so hanti dume kuṭhāriyā {note:kudhāriyā (ka.)}, na hissa {note:na pissa (sī. syā. pī.)} hatthesu khilāni atthi.
::

::hangnum
46\.
::

::gatha1
‘‘Accho ca kho tassa vaṇaṃ akāsi, so maṃbravi sukhitaṃ maṃ karohi;
::

::gathalast
Tāhaṃ kariṃ tena mamāsi sokhyaṃ, so cabravi sukhitosmīti brahme.
::

::hangnum
47\.
::

::gatha1
‘‘Ayañca te māluvapaṇṇasanthatā, vikiṇṇarūpāva mayā ca tena ca;
::

::gathalast
Kilantarūpā udake ramitvā, punappunaṃ paṇṇakuṭiṃ vajāma.
::

::hangnum
48\.
::

::gatha1
‘‘Na majja mantā paṭibhanti tāta, na aggihuttaṃ napi yaññatantaṃ {note:yaññatantraṃ (sī.), yaññaṃ tatra (pī. ka.), yaññatatra (syā.)};
::

::gathalast
Na cāpi te mūlaphalāni bhuñje, yāva {pb:T:2.0010} na passāmi taṃ brahmacāriṃ.
::

::hangnum
49\.
::

::gatha1
‘‘Addhā {pb:M:2.0038} pajānāsi tuvampi tāta, yassaṃ disaṃ {note:disāyaṃ (syā. pī. ka.)} vasate brahmacārī;
::

::gathalast
Taṃ maṃ disaṃ pāpaya tāta khippaṃ, mā te ahaṃ amarimassamamhi.
::

::hangnum
50\.
::

::gatha1
‘‘Vicitraphullaṃ {note:vicitrapupphaṃ (sī. pī.)} hi vanaṃ sutaṃ mayā, dijābhighuṭṭhaṃ dijasaṅghasevitaṃ;
::

::gathalast
Taṃ maṃ vanaṃ pāpaya tāta khippaṃ, purā te pāṇaṃ vijahāmi assame’’.
::

::hangnum
51\.
::

::gatha1
‘‘Imasmāhaṃ jotirase vanamhi, gandhabbadevaccharasaṅghasevite;
::

::gathalast
Isīnamāvāse sanantanamhi, netādisaṃ aratiṃ pāpuṇetha.
::

::hangnum
52\.
::

::gatha1
‘‘Bhavanti mittāni atho na honti, ñātīsu mittesu karonti pemaṃ;
::

::gathalast
Ayañca jammo kissa vā niviṭṭho, yo neva jānāti kutomhi āgato.
::

::hangnum
53\.
::

::gatha1
‘‘Saṃvāsena hi mittāni, sandhiyanti {note:sandhīyanti (sī. pī.)} punappunaṃ;
::

::gathalast
Sveva mitto {note:sā ca metti (pī.)} asaṃgantu, asaṃvāsena jīrati.
::

::hangnum
54\.
::

::gatha1
‘‘Sace {pb:T:2.0011} tuvaṃ dakkhasi brahmacāriṃ, sace tuvaṃ sallape {note:sallapi (sī.)} brahmacārinā;
::

::gathalast
Sampannasassaṃva mahodakena, tapoguṇaṃ khippamimaṃ pahissasi {note:pahassasi (sī. syā. pī.)}.
::

::hangnum
55\.
::

::gatha1
‘‘Punapi {pb:V:2.0024} {note:punappi (pī.)} ce dakkhasi brahmacāriṃ, punapi {note:punappi (pī.)} ce sallape brahmacārinā;
::

::gathalast
Sampannasassaṃva mahodakena, usmāgataṃ khippamimaṃ pahissasi.
::

::hangnum
56\.
::

::gatha1
‘‘Bhūtāni {pb:M:2.0039} hetāni {note:etāni (pī.)} caranti tāta, virūparūpena manussaloke;
::

::gathalast
Na tāni sevetha naro sapañño, āsajja naṃ nassati brahmacārī’’ti.
::

::centre
Niḷinikājātakaṃ {note:naḷinījātakaṃ (sī.), naḷinijātakaṃ (pī.)} paṭhamaṃ.
::

#### 527. Ummādantījātakaṃ (2)

::hangnum
57\.
::

::gatha1
‘‘Nivesanaṃ kassa nudaṃ sunanda, pākārena paṇḍumayena guttaṃ;
::

::gathalast
Kā dissati aggisikhāva dūre, vehāyasaṃ {note:vehāsayaṃ (sī. pī.)} pabbataggeva acci.
::

::hangnum
58\.
::

::gatha1
‘‘Dhītā {pb:T:2.0012} nvayaṃ {note:nayaṃ (sī. pī.), nvāyaṃ (syā.)} kassa sunanda hoti, suṇisā nvayaṃ {note:nayaṃ (sī. pī.), nvāyaṃ (syā.)} kassa athopi bhariyā;
::

::gathalast
Akkhāhi me khippamidheva puṭṭho, avāvaṭā yadi vā atthi bhattā’’.
::

::hangnum
59\.
::

::gatha1
‘‘Ahañhi jānāmi janinda etaṃ, matyā ca petyā ca athopi assā;
::

::gathalast
Taveva so puriso bhūmipāla, rattindivaṃ appamatto tavatthe.
::

::hangnum
60\.
::

::gatha1
‘‘Iddho ca phīto ca suvaḍḍhito {note:subāḷhiko (pī.)} ca, amacco ca te aññataro janinda;
::

::gathalast
Tassesā bhariyābhipārakassa {note:ahipārakassa (sī. pī.), abhipādakassa (ka.)}, ummādantī {note:ummādantīti (ka.)} nāmadheyyena rāja’’.
::

::hangnum
61\.
::

::gatha1
‘‘Ambho {pb:M:2.0040} ambho nāmamidaṃ imissā, matyā ca petyā ca kataṃ susādhu;
::

::gathalast
Tadā {note:tathā (sī. syā. pī.)} hi mayhaṃ avalokayantī, ummattakaṃ ummadantī akāsi’’.
::

::hangnum
62\.
::

::gatha1
‘‘Yā puṇṇamāse {note:puṇṇamāye (ka.)} migamandalocanā, upāvisi puṇḍarīkattacaṅgī;
::

::gathalast
Dve puṇṇamāyo tadahū amaññahaṃ, disvāna pārāvatarattavāsiniṃ.
::

::hangnum
63\.
::

::gatha1
‘‘Aḷārapamhehi {pb:T:2.0013} subhehi vaggubhi, palobhayantī maṃ yadā udikkhati;
::

::gathalast
Vijambhamānā harateva me mano, jātā vane kimpurisīva pabbate.
::

::hangnum
64\.
::

::gatha1
‘‘Tadā hi brahatī sāmā, āmuttamaṇikuṇḍalā;
::

::gathalast
Ekaccavasanā nārī, migī bhantāvudikkhati.
::

::hangnum
65\.
::

::gatha1
‘‘Kadāssu maṃ tambanakhā sulomā, bāhāmudū candanasāralittā;
::

::gathalast
Vaṭṭaṅgulī sannatadhīrakuttiyā, nārī upaññissati sīsato subhā.
::

::hangnum
66\.
::

::gatha1
‘‘Kadāssu maṃ kañcanajāluracchadā, dhītā tirīṭissa vilaggamajjhā;
::

::gathalast
Mudūhi bāhāhi palissajissati, brahāvane jātadumaṃva māluvā.
::

::hangnum
67\.
::

::gatha1
‘‘Kadāssu {pb:V:2.0025} {note:kadāssu maṃ (syā. ka.)} lākhārasarattasucchavī, bindutthanī puṇḍarīkattacaṅgī;
::

::gathalast
Mukhaṃ mukhena upanāmayissati, soṇḍova soṇḍassa surāya thālaṃ.
::

::hangnum
68\.
::

::gatha1
‘‘Yadāddasaṃ {note:yathāddasaṃ (pī.)} taṃ tiṭṭhantiṃ, sabbabhaddaṃ {note:sabbagattaṃ (sī. syā. pī.)} manoramaṃ;
::

::gathalast
Tato {pb:T:2.0014} sakassa cittassa, nāvabodhāmi kañcinaṃ {note:kiñcinaṃ (ka.), kiñcanaṃ (pī.)}.
::

::hangnum
69\.
::

::gatha1
‘‘Ummādantimahaṃ {pb:M:2.0041} daṭṭhā {note:diṭṭhā (sī. syā. pī. ka.)}, āmuttamaṇikuṇḍalaṃ;
::

::gathalast
Na supāmi divārattiṃ, sahassaṃva parājito.
::

::hangnum
70\.
::

::gatha1
‘‘Sakko ce {note:ca (sī. pī.)} me varaṃ dajjā, so ca labbhetha me varo;
::

::gatha2
Ekarattaṃ dvirattaṃ {note:dirattaṃ (pī.)} vā, bhaveyyaṃ abhipārako;
::

::gathalast
Ummādantyā ramitvāna, sivirājā tato siyaṃ’’ {note:siyā (syā. pī.)}.
::

::hangnum
71\.
::

::gatha1
‘‘Bhūtāni me bhūtapatī namassato, āgamma yakkho idametadabravi;
::

::gathalast
Rañño mano ummadantyā niviṭṭho, dadāmi te taṃ paricārayassu’’.
::

::hangnum
72\.
::

::gatha1
‘‘Puññā vidhaṃse amaro na camhi, jano ca me pāpamidañca {note:pāpamidanti (sī. pī.)} jaññā;
::

::gathalast
Bhuso ca tyassa manaso vighāto, datvā piyaṃ ummadantiṃ adaṭṭhā’’.
::

::hangnum
73\.
::

::gatha1
‘‘Janinda nāññatra tayā mayā vā, sabbāpi kammassa katassa jaññā;
::

::gathalast
Yaṃ te mayā ummadantī padinnā, bhusehi rājā vanathaṃ sajāhi’’.
::

::hangnum
74\.
::

::gatha1
‘‘Yo pāpakaṃ kamma karaṃ manusso, so {pb:T:2.0015} maññati māyida {note:māyidha (ka.)} maññiṃsu aññe;
::

::gathalast
Passanti bhūtāni karontametaṃ, yuttā ca ye honti narā pathabyā.
::

::hangnum
75\.
::

::gatha1
‘‘Añño nu te koci {note:kodha (pī.)} naro pathabyā, saddheyya {note:saddaheyya (sī.)} lokasmi na me piyāti;
::

::gathalast
Bhuso ca tyassa manaso vighāto, datvā piyaṃ ummadantiṃ adaṭṭhā’’.
::

::hangnum
76\.
::

::gatha1
‘‘Addhā {pb:M:2.0042} piyā mayha janinda esā, na sā mamaṃ appiyā bhūmipāla;
::

Gaccheva tvaṃ ummadantiṃ bhadante, sīhova selassa guhaṃ upeti’’.

::hangnum
77\.
::

::gatha1
‘‘Na pīḷitā attadukhena dhīrā, sukhapphalaṃ kamma pariccajanti;
::

::gathalast
Sammohitā vāpi sukhena mattā, na pāpakammañca {note:pāpakaṃ kamma (pī.)} samācaranti’’.
::

::hangnum
78\.
::

::gatha1
‘‘Tuvañhi mātā ca pitā ca mayhaṃ, bhattā patī posako devatā ca;
::

::gathalast
Dāso ahaṃ tuyha saputtadāro, yathāsukhaṃ sāmi {note:sibba (sī.), sīvi (syā.)} karohi kāmaṃ’’.
::

::hangnum
79\.
::

::gatha1
‘‘Yo issaromhīti karoti pāpaṃ, katvā {pb:T:2.0016} ca so nuttasate {note:nuttapate (pī.)} paresaṃ;
::

::gathalast
Na tena so jīvati dīghamāyu {note:dīghamāyuṃ (sī. syā.)}, devāpi pāpena samekkhare naṃ.
::

::hangnum
80\.
::

::gatha1
‘‘Aññātakaṃ sāmikehī padinnaṃ, dhamme ṭhitā ye paṭicchanti dānaṃ;
::

::gathalast
Paṭicchakā dāyakā cāpi tattha, sukhapphalaññeva karonti kammaṃ’’.
::

::hangnum
81\.
::

::gatha1
‘‘Añño {pb:V:2.0026} nu te koci naro pathabyā, saddheyya lokasmi na me piyāti;
::

::gathalast
Bhuso ca tyassa manaso vighāto, datvā piyaṃ ummadantiṃ adaṭṭhā’’.
::

::hangnum
82\.
::

::gatha1
‘‘Addhā piyā mayha janinda esā, na sā mamaṃ appiyā bhūmipāla;
::

::gathalast
Yaṃ te mayā ummadantī padinnā, bhusehi rājā vanathaṃ sajāhi’’.
::

::hangnum
83\.
::

::gatha1
‘‘Yo {pb:M:2.0043} attadukkhena parassa dukkhaṃ, sukhena vā attasukhaṃ dahāti;
::

::gathalast
Yathevidaṃ mayha tathā paresaṃ, yo {note:so (pī.)} evaṃ jānāti {note:pajānāti (ka.)} sa vedi dhammaṃ.
::

::hangnum
84\.
::

::gatha1
‘‘Añño nu te koci naro pathabyā, saddheyya {pb:T:2.0017} lokasmi na me piyāti;
::

::gathalast
Bhuso ca tyassa manaso vighāto, datvā piyaṃ ummadantiṃ adaṭṭhā’’.
::

::hangnum
85\.
::

::gatha1
‘‘Janinda jānāsi piyā mamesā, na sā mamaṃ appiyā bhūmipāla;
::

::gathalast
Piyena te dammi piyaṃ janinda, piyadāyino deva piyaṃ labhanti’’.
::

::hangnum
86\.
::

::gatha1
‘‘So nūnāhaṃ vadhissāmi, attānaṃ kāmahetukaṃ;
::

::gathalast
Na hi dhammaṃ adhammena, ahaṃ vadhitumussahe’’.
::

::hangnum
87\.
::

::gatha1
‘‘Sace tuvaṃ mayha satiṃ {note:santi (ka.)} janinda, na kāmayāsi naravīra seṭṭha;
::

::gathalast
Cajāmi naṃ sabbajanassa sibyā {note:sibba (sī. pī.), majjhe (syā.)}, mayā pamuttaṃ tato avhayesi {note:avhayāsi (ka.)} naṃ’’.
::

::hangnum
88\.
::

::gatha1
‘‘Adūsiyaṃ ce abhipāraka tvaṃ, cajāsi katte ahitāya tyassa;
::

::gathalast
Mahā ca te upavādopi assa, na cāpi tyassa nagaramhi pakkho’’.
::

::hangnum
89\.
::

::gatha1
‘‘Ahaṃ sahissaṃ upavādametaṃ, nindaṃ pasaṃsaṃ garahañca sabbaṃ;
::

::gathalast
Mametamāgacchatu bhūmipāla, yathāsukhaṃ {pb:T:2.0018} sivi {note:sibba (sī. pī.)} karohi kāmaṃ’’.
::

::hangnum
90\.
::

::gatha1
‘‘Yo {pb:M:2.0044} neva nindaṃ na panappasaṃsaṃ, ādiyati garahaṃ nopi pūjaṃ;
::

::gathalast
Sirī ca lakkhī ca apeti tamhā, āpo suvuṭṭhīva yathā thalamhā’’.
::

::hangnum
91\.
::

::gatha1
‘‘Yaṃ kiñci dukkhañca sukhañca etto, dhammātisārañca manovighātaṃ;
::

::gathalast
Urasā ahaṃ paccuttarissāmi {note:paṭicchissāmi (sī. syā.), paccupadissāmi (pī.)} sabbaṃ, pathavī yathā thāvarānaṃ tasānaṃ’’.
::

::hangnum
92\.
::

::gatha1
‘‘Dhammātisārañca manovighātaṃ, dukkhañca nicchāmi ahaṃ paresaṃ;
::

::gathalast
Ekovimaṃ hārayissāmi bhāraṃ, dhamme ṭhito kiñci ahāpayanto’’.
::

::hangnum
93\.
::

::gatha1
‘‘Saggūpagaṃ puññakammaṃ janinda, mā me tuvaṃ antarāyaṃ akāsi;
::

::gathalast
Dadāmi te ummadantiṃ pasanno, rājāva yaññe dhanaṃ brāhmaṇānaṃ’’.
::

::hangnum
94\.
::

::gatha1
‘‘Addhā tuvaṃ katte hitesi mayhaṃ, sakhā mamaṃ ummadantī tuvañca;
::

::gathalast
Nindeyyu devā pitaro ca sabbe, pāpañca {pb:T:2.0019} passaṃ abhisamparāyaṃ’’.
::

::hangnum
95\.
::

::gatha1
‘‘Na hetadhammaṃ sivirāja vajjuṃ, sanegamā jānapadā ca sabbe;
::

::gathalast
Yaṃ te mayā ummadantī padinnā, bhusehi rājā vanathaṃ sajāhi’’.
::

::hangnum
96\.
::

::gatha1
‘‘Addhā {pb:V:2.0027} tuvaṃ katte hitesi mayhaṃ, sakhā mamaṃ ummadantī tuvañca;
::

::gathalast
Satañca dhammāni sukittitāni, samuddavelāva duraccayāni’’.
::

::hangnum
97\.
::

::gatha1
‘‘Āhuneyyo {pb:M:2.0045} mesi hitānukampī, dhātā vidhātā casi kāmapālo;
::

::gathalast
Tayī hutā rāja mahapphalā hi {note:mahapphalā hi me (pī.)}, kāmena me ummadantiṃ paṭiccha’’.
::

::hangnum
98\.
::

::gatha1
‘‘Addhā hi sabbaṃ abhipāraka tvaṃ, dhammaṃ acārī mama kattuputta;
::

::gathalast
Añño nu te ko idha sotthikattā, dvipado naro aruṇe jīvaloke’’.
::

::hangnum
99\.
::

::gatha1
‘‘Tuvaṃ nu seṭṭho tvamanuttarosi, tvaṃ dhammagū {note:dhammagutto (sī.)} dhammavidū sumedho;
::

::gathalast
So dhammagutto cirameva jīva, dhammañca {pb:T:2.0020} me desaya dhammapāla’’.
::

::hangnum
100\.
::

::gatha1
‘‘Tadiṅgha abhipāraka, suṇohi vacanaṃ mama;
::

::gathalast
Dhammaṃ te desayissāmi, sataṃ āsevitaṃ ahaṃ.
::

::hangnum
101\.
::

::gatha1
‘‘Sādhu dhammaruci rājā, sādhu paññāṇavā naro;
::

::gathalast
Sādhu mittānamaddubbho, pāpassākaraṇaṃ sukhaṃ.
::

::hangnum
102\.
::

::gatha1
‘‘Akkodhanassa vijite, ṭhitadhammassa rājino;
::

::gathalast
Sukhaṃ manussā āsetha, sītacchāyāya saṅghare.
::

::hangnum
103\.
::

::gatha1
‘‘Na cāhametaṃ abhirocayāmi, kammaṃ asamekkhakataṃ asādhu;
::

::gathalast
Ye vāpi ñatvāna sayaṃ karonti, upamā imā mayhaṃ tuvaṃ suṇohi.
::

::hangnum
104\.
::

::gatha1
‘‘Gavaṃ ce taramānānaṃ, jimhaṃ gacchati puṅgavo;
::

::gathalast
Sabbā tā jimhaṃ gacchanti, nette jimhaṃ gate sati.
::

::hangnum
105\.
::

::gatha1
‘‘Evameva {note:evamevaṃ (pī.)} manussesu, yo hoti seṭṭhasammato;
::

::gatha2
So ce adhammaṃ carati, pageva itarā pajā;
::

::gathalast
Sabbaṃ {pb:T:2.0021} raṭṭhaṃ dukhaṃ seti, rājā ce hoti adhammiko.
::

::hangnum
106\.
::

::gatha1
‘‘Gavaṃ {pb:M:2.0046} ce taramānānaṃ, ujuṃ gacchati puṅgavo;
::

::gathalast
Sabbā gāvī ujuṃ yanti, nette ujuṃ gate sati.
::

::hangnum
107\.
::

::gatha1
‘‘Evameva manussesu, yo hoti seṭṭhasammato;
::

::gatha2
So sace dhammaṃ carati, pageva itarā pajā;
::

::gathalast
Sabbaṃ raṭṭhaṃ sukhaṃ seti, rājā ce hoti dhammiko.
::

::hangnum
108\.
::

::gatha1
‘‘Na cāpāhaṃ adhammena, amarattamabhipatthaye;
::

::gathalast
Imaṃ vā pathaviṃ sabbaṃ, vijetuṃ abhipāraka.
::

::hangnum
109\.
::

::gatha1
‘‘Yañhi kiñci manussesu, ratanaṃ idha vijjati;
::

::gathalast
Gāvo dāso hiraññañca, vatthiyaṃ haricandanaṃ.
::

::hangnum
110\.
::

::gatha1
‘‘Assitthiyo {pb:V:2.0028} {note:assitthiyo ca (sī.)} ratanaṃ maṇikañca, yañcāpi me candasūriyā abhipālayanti;
::

::gathalast
Na tassa hetu visamaṃ careyyaṃ, majjhe sivīnaṃ usabhomhi jāto.
::

::hangnum
111\.
::

::gatha1
‘‘Netā hitā {note:netābhi tā (sī.)} uggato raṭṭhapālo, dhammaṃ sivīnaṃ apacāyamāno;
::

::gathalast
So dhammamevānuvicintayanto, tasmā sake cittavase na vatto’’.
::

::hangnum
112\.
::

::gatha1
‘‘Addhā tuvaṃ mahārāja, niccaṃ abyasanaṃ sivaṃ;
::

::gathalast
Karissasi ciraṃ rajjaṃ, paññā hi tava tādisī.
::

::hangnum
113\.
::

::gatha1
‘‘Etaṃ te anumodāma, yaṃ dhammaṃ nappamajjasi;
::

::gathalast
Dhammaṃ pamajja khattiyo, raṭṭhā {note:ṭhānā (sī.)} cavati issaro.
::

::hangnum
114\.
::

::gatha1
‘‘Dhammaṃ cara mahārāja, mātāpitūsu khattiya;
::

::gathalast
Idha {pb:T:2.0022} dhammaṃ caritvāna, rāja saggaṃ gamissasi.
::

::hangnum
115\.
::

::gatha1
‘‘Dhammaṃ cara mahārāja, puttadāresu khattiya…pe….
::

::hangnum
116\.
::

::gatha1
‘‘Dhammaṃ cara mahārāja, mittāmaccesu khattiya…pe….
::

::hangnum
117\.
::

::gatha1
‘‘Dhammaṃ cara mahārāja, vāhanesu balesu ca…pe….
::

::hangnum
118\.
::

::gatha1
‘‘Dhammaṃ cara mahārāja, gāmesu nigamesu ca…pe….
::

::hangnum
119\.
::

::gatha1
‘‘Dhammaṃ {pb:M:2.0047} cara mahārāja, raṭṭhesu janapadesu ca…pe….
::

::hangnum
120\.
::

::gatha1
‘‘Dhammaṃ cara mahārāja, samaṇabrāhmaṇesu ca…pe….
::

::hangnum
121\.
::

::gatha1
‘‘Dhammaṃ cara mahārāja, migapakkhīsu khattiya…pe….
::

::hangnum
122\.
::

::gatha1
‘‘Dhammaṃ cara mahārāja, dhammo ciṇṇo sukhāvaho;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
123\.
::

::gatha1
‘‘Dhammaṃ cara mahārāja, saindā devā sabrahmakā;
::

::gathalast
Suciṇṇena divaṃ pattā, mā dhammaṃ rāja pāmado’’ti.
::

::centre
Ummādantījātakaṃ dutiyaṃ.
::

#### 528. Mahābodhijātakaṃ (3)

::hangnum
124\.
::

::gatha1
‘‘Kiṃ {pb:T:2.0023} nu daṇḍaṃ kimajinaṃ, kiṃ chattaṃ kimupāhanaṃ;
::

::gatha2
Kimaṅkusañca pattañca, saṅghāṭiñcāpi brāhmaṇa;
::

::gathalast
Taramānarūpohāsi {note:gaṇhāsi (sī. syā. pī.)}, kiṃ nu patthayase disaṃ’’.
::

::hangnum
125\.
::

::gatha1
‘‘Dvādasetāni {pb:V:2.0029} vassāni, vusitāni tavantike;
::

::gathalast
Nābhijānāmi soṇena, piṅgalenābhikūjitaṃ.
::

::hangnum
126\.
::

::gatha1
‘‘Svāyaṃ dittova nadati, sukkadāṭhaṃ vidaṃsayaṃ;
::

::gathalast
Tava sutvā sabhariyassa, vītasaddhassa maṃ pati’’.
::

::hangnum
127\.
::

::gatha1
‘‘Ahu esa kato doso, yathā bhāsasi brāhmaṇa;
::

::gathalast
Esa bhiyyo pasīdāmi, vasa brāhmaṇa māgamā’’.
::

::hangnum
128\.
::

::gatha1
‘‘Sabbaseto pure āsi, tatopi sabalo ahu;
::

::gathalast
Sabbalohitako dāni, kālo pakkamituṃ mama.
::

::hangnum
129\.
::

::gatha1
‘‘Abbhantaraṃ pure āsi, tato majjhe tato bahi;
::

::gathalast
Purā niddhamanā hoti, sayameva vajāmahaṃ.
::

::hangnum
130\.
::

::gatha1
‘‘Vītasaddhaṃ na seveyya, udapānaṃvanodakaṃ;
::

::gathalast
Sacepi naṃ anukhaṇe, vāri kaddamagandhikaṃ.
::

::hangnum
131\.
::

::gatha1
‘‘Pasannameva seveyya, appasannaṃ vivajjaye;
::

::gathalast
Pasannaṃ payirupāseyya, rahadaṃ vudakatthiko.
::

::hangnum
132\.
::

::gatha1
‘‘Bhaje {pb:M:2.0048} bhajantaṃ purisaṃ, abhajantaṃ na bhajjaye {note:bhājaye (pī.)};
::

::gathalast
Asappurisadhammo so, yo bhajantaṃ na bhajjati {note:bhājati (pī.)}.
::

::hangnum
133\.
::

::gatha1
‘‘Yo {pb:T:2.0024} bhajantaṃ na bhajati, sevamānaṃ na sevati;
::

::gathalast
Sa ve manussapāpiṭṭho, migo sākhassito yathā.
::

::hangnum
134\.
::

::gatha1
‘‘Accābhikkhaṇasaṃsaggā, asamosaraṇena ca;
::

::gathalast
Etena mittā jīranti, akāle yācanāya ca.
::

::hangnum
135\.
::

::gatha1
‘‘Tasmā nābhikkhaṇaṃ gacche, na ca gacche cirāciraṃ;
::

::gathalast
Kālena yācaṃ yāceyya, evaṃ mittā na jīyare {note:jīrare (syā. pī.)}.
::

::hangnum
136\.
::

::gatha1
‘‘Aticiraṃ nivāsena, piyo bhavati appiyo;
::

::gathalast
Āmanta kho taṃ gacchāma, purā te homa appiyā’’.
::

::hangnum
137\.
::

::gatha1
‘‘Evaṃ ce yācamānānaṃ, añjaliṃ nāvabujjhasi;
::

::gatha2
Paricārakānaṃ sataṃ {note:paricārikānaṃ sattānaṃ (sī. syā. pī.)}, vacanaṃ na karosi no;
::

::gathalast
Evaṃ taṃ abhiyācāma, puna kayirāsi pariyāyaṃ’’.
::

::hangnum
138\.
::

::gatha1
‘‘Evaṃ ce no viharataṃ, antarāyo na hessati;
::

::gatha2
Tuyhaṃ vāpi {note:tumhañcāpi (sī.), tuyhañcāpi (pī.)} mahārāja, mayhaṃ vā {note:amhaṃ vā (sī.), mayhañca (pī.)} raṭṭhavaddhana;
::

::gathalast
Appeva nāma passema, ahorattānamaccaye’’.
::

::hangnum
139\.
::

::gatha1
‘‘Udīraṇā {pb:V:2.0030} ce saṃgatyā, bhāvāya manuvattati;
::

::gatha2
Akāmā akaraṇīyaṃ vā, karaṇīyaṃ vāpi kubbati;
::

::gathalast
Ākāmākaraṇīyamhi, kvidha pāpena lippati {note:limpati (syā. ka.)}.
::

::hangnum
140\.
::

::gatha1
‘‘So ce attho ca dhammo ca, kalyāṇo na ca pāpako;
::

::gathalast
Bhoto ce vacanaṃ saccaṃ, suhato vānaro mayā.
::

::hangnum
141\.
::

::gatha1
‘‘Attano ce hi vādassa, aparādhaṃ vijāniyā {note:vijāniya (sī. syā. pī.)};
::

::gathalast
Na {pb:T:2.0025} maṃ tvaṃ garaheyyāsi, bhoto vādo hi tādiso’’.
::

::hangnum
142\.
::

::gatha1
‘‘Issaro {pb:M:2.0049} sabbalokassa, sace kappeti jīvitaṃ;
::

::gatha2
Iddhiṃ {note:iddhi (pī. ka.)} byasanabhāvañca, kammaṃ kalyāṇapāpakaṃ;
::

::gathalast
Niddesakārī puriso, issaro tena lippati.
::

::hangnum
143\.
::

::gatha1
‘‘So ce attho ca dhammo ca, kalyāṇo na ca pāpako;
::

::gathalast
Bhoto ce vacanaṃ saccaṃ, suhato vānaro mayā.
::

::hangnum
144\.
::

::gatha1
‘‘Attano ce hi vādassa, aparādhaṃ vijāniyā;
::

::gathalast
Na maṃ tvaṃ garaheyyāsi, bhoto vādo hi tādiso’’.
::

::hangnum
145\.
::

::gatha1
‘‘Sace pubbekatahetu, sukhadukkhaṃ nigacchati;
::

::gatha2
Porāṇakaṃ kataṃ pāpaṃ, tameso muccate {note:muñcate (sī. syā.)} iṇaṃ;
::

::gathalast
Porāṇakaiṇamokkho, kvidha pāpena lippati.
::

::hangnum
146\.
::

::gatha1
‘‘So ce attho ca dhammo ca, kalyāṇo na ca pāpako;
::

::gathalast
Bhoto ce vacanaṃ saccaṃ, suhato vānaro mayā.
::

::hangnum
147\.
::

::gatha1
‘‘Attano ce hi vādassa, aparādhaṃ vijāniyā;
::

::gathalast
Na maṃ tvaṃ garaheyyāsi, bhoto vādo hi tādiso’’.
::

::hangnum
148\.
::

::gatha1
‘‘Catunnaṃyevupādāya, rūpaṃ sambhoti pāṇinaṃ;
::

::gatha2
Yato ca rūpaṃ sambhoti, tatthevānupagacchati;
::

::gathalast
Idheva jīvati jīvo, pecca pecca vinassati.
::

::hangnum
149\.
::

::gatha1
Ucchijjati ayaṃ loko, ye bālā ye ca paṇḍitā;
::

::gathalast
Ucchijjamāne lokasmiṃ, kvidha pāpena lippati.
::

::hangnum
150\.
::

::gatha1
‘‘So {pb:T:2.0026} ce attho ca dhammo ca, kalyāṇo na ca pāpako;
::

::gathalast
Bhoto ce vacanaṃ saccaṃ, suhato vānaro mayā.
::

::hangnum
151\.
::

::gatha1
‘‘Attano ce hi vādassa, aparādhaṃ vijāniyā;
::

::gathalast
Na maṃ tvaṃ garaheyyāsi, bhoto vādo hi tādiso’’.
::

::hangnum
152\.
::

::gatha1
‘‘Āhu {pb:V:2.0031} khattavidā {note:khattavidhā (sī. syā. pī.)} loke, bālā paṇḍitamānino.
::

::gatha2
Mātaraṃ pitaraṃ haññe, atho jeṭṭhampi bhātaraṃ;
::

::gathalast
Haneyya putta {note:putte ca (pī.)} dāre ca, attho ce tādiso siyā.
::

::hangnum
153\.
::

::gatha1
‘‘Yassa {pb:M:2.0050} rukkhassa chāyāya, nisīdeyya sayeyya vā;
::

::gathalast
Na tassa sākhaṃ bhañjeyya, mittadubbho {note:mittadūbhī (pī.)} hi pāpako.
::

::hangnum
154\.
::

::gatha1
‘‘Atha atthe samuppanne, samūlamapi abbahe {note:abbhahe (syā. ka.)};
::

::gathalast
Attho me sambalenāpi, suhato vānaro mayā.
::

::hangnum
155\.
::

::gatha1
{note:ayaṃ gāthā sīhaḷapotthake natthi} ‘‘So ce attho ca dhammo ca, kalyāṇo na ca pāpako;
::

::gathalast
Bhoto ce vacanaṃ saccaṃ, suhato vānaro mayā {note:ayaṃ gāthā sīhaḷapotthake natthi}.
::

::hangnum
156\.
::

::gatha1
‘‘Attano ce hi vādassa, aparādhaṃ vijāniyā;
::

::gathalast
Na maṃ tvaṃ garaheyyāsi, bhoto vādo hi tādiso.
::

::hangnum
157\.
::

::gatha1
‘‘Ahetuvādo puriso, yo ca issarakuttiko;
::

::gathalast
Pubbekatī ca ucchedī, yo ca khattavido naro.
::

::hangnum
158\.
::

::gatha1
‘‘Ete asappurisā loke, bālā paṇḍitamānino;
::

::gatha2
Kareyya tādiso pāpaṃ, atho aññampi kāraye;
::

::gathalast
Asappurisasaṃsaggo{pb:T:2.0027}, dukkhanto {note:dukkaṭo (sī.)} kaṭukudrayo.
::

::hangnum
159\.
::

::gatha1
‘‘Urabbharūpena vakassu {note:bakāsu (sī. syā.), vakāsu (pī.)} pubbe, asaṃkito ajayūthaṃ upeti;
::

::gathalast
Hantvā uraṇiṃ ajikaṃ {note:ajiyaṃ (sī. syā. pī.)} ajañca, utrāsayitvā {note:citrāsayitvā (sī. pī.)} yena kāmaṃ paleti.
::

::hangnum
160\.
::

::gatha1
‘‘Tathāvidheke samaṇabrāhmaṇāse, chadanaṃ katvā vañcayanti manusse;
::

::gatha2
Anāsakā thaṇḍilaseyyakā ca, rajojallaṃ ukkuṭikappadhānaṃ;
::

::gathalast
Pariyāyabhattañca apānakattā, pāpācārā arahanto vadānā.
::

::hangnum
161\.
::

::gatha1
‘‘Ete asappurisā loke, bālā paṇḍitamānino;
::

::gatha2
Kareyya tādiso pāpaṃ, atho aññampi kāraye;
::

::gathalast
Asappurisasaṃsaggo, dukkhanto kaṭukudrayo.
::

::hangnum
162\.
::

::gatha1
‘‘Yamāhu {pb:M:2.0051} natthi vīriyanti, ahetuñca pavadanti {note:hetuñca apavadanti (sī. syā. pī.)} ye;
::

::gathalast
Parakāraṃ attakārañca, ye tucchaṃ samavaṇṇayuṃ.
::

::hangnum
163\.
::

::gatha1
‘‘Ete asappurisā loke, bālā paṇḍitamānino;
::

::gatha2
Kareyya tādiso pāpaṃ, atho aññampi kāraye;
::

::gathalast
Asappurisasaṃsaggo, dukkhanto kaṭukudrayo.
::

::hangnum
164\.
::

::gatha1
‘‘Sace {pb:V:2.0032} hi vīriyaṃ nāssa, kammaṃ kalyāṇapāpakaṃ;
::

::gathalast
Na {pb:T:2.0028} bhare vaḍḍhakiṃ rājā, napi yantāni kāraye.
::

::hangnum
165\.
::

::gatha1
‘‘Yasmā ca vīriyaṃ atthi, kammaṃ kalyāṇapāpakaṃ;
::

::gathalast
Tasmā yantāni kāreti, rājā bharati vaḍḍhakiṃ.
::

::hangnum
166\.
::

::gatha1
‘‘Yadi vassasataṃ devo, na vasse na himaṃ pate;
::

::gathalast
Ucchijjeyya ayaṃ loko, vinasseyya ayaṃ pajā.
::

::hangnum
167\.
::

::gatha1
‘‘Yasmā ca vassatī devo, himañcānuphusāyati;
::

::gathalast
Tasmā sassāni paccanti, raṭṭhañca pālite {note:pallate (sī. pī.), polayate (syā.)} ciraṃ.
::

::hangnum
168\.
::

::gatha1
‘‘Gavaṃ ce taramānānaṃ, jimhaṃ gacchati puṅgavo;
::

::gathalast
Sabbā tā jimhaṃ gacchanti, nette jimhaṃ {note:jimha (pī.)} gate sati.
::

::hangnum
169\.
::

::gatha1
‘‘Evameva {note:evamevaṃ (pī.)} manussesu, yo hoti seṭṭhasammato;
::

::gatha2
So ce adhammaṃ carati, pageva itarā pajā;
::

::gathalast
Sabbaṃ raṭṭhaṃ dukhaṃ seti, rājā ce hoti adhammiko.
::

::hangnum
170\.
::

::gatha1
‘‘Gavaṃ ce taramānānaṃ, ujuṃ gacchati puṅgavo;
::

::gathalast
Sabbā gāvī ujuṃ yanti, nette ujuṃ {note:ujū (pī.)} gate sati.
::

::hangnum
171\.
::

::gatha1
‘‘Evameva manussesu, yo hoti seṭṭhasammato;
::

::gatha2
So sace {note:ceva (sī.), cepi (ka.)} dhammaṃ carati, pageva itarā pajā;
::

::gathalast
Sabbaṃ raṭṭhaṃ sukhaṃ seti, rājā ce hoti dhammiko.
::

::hangnum
172\.
::

::gatha1
‘‘Mahārukkhassa phalino, āmaṃ chindati yo phalaṃ;
::

::gathalast
Rasañcassa na jānāti, bījañcassa vinassati.
::

::hangnum
173\.
::

::gatha1
‘‘Mahārukkhūpamaṃ {pb:T:2.0029} raṭṭhaṃ, adhammena pasāsati;
::

::gathalast
Rasañcassa na jānāti, raṭṭhañcassa vinassati.
::

::hangnum
174\.
::

::gatha1
‘‘Mahārukkhassa {pb:M:2.0052} phalino, pakkaṃ chindati yo phalaṃ;
::

::gathalast
Rasañcassa vijānāti, bījañcassa na nassati.
::

::hangnum
175\.
::

::gatha1
‘‘Mahārukkhūpamaṃ raṭṭhaṃ, dhammena yo pasāsati;
::

::gathalast
Rasañcassa vijānāti, raṭṭhañcassa na nassati.
::

::hangnum
176\.
::

::gatha1
‘‘Yo ca rājā janapadaṃ, adhammena pasāsati;
::

::gathalast
Sabbosadhīhi so rājā, viruddho hoti khattiyo.
::

::hangnum
177\.
::

::gatha1
‘‘Tatheva negame hiṃsaṃ, ye yuttā kayavikkaye;
::

::gathalast
Ojadānabalīkāre, sa kosena virujjhati.
::

::hangnum
178\.
::

::gatha1
‘‘Pahāravarakhettaññū{pb:V:2.0033}, saṅgāme katanissame {note:kataniyame (ka.)};
::

::gathalast
Ussite hiṃsayaṃ rājā, sa balena virujjhati.
::

::hangnum
179\.
::

::gatha1
‘‘Tatheva isayo hiṃsaṃ, saññate {note:saṃyame (syā. ka.)} brahmacāriyo {note:brahmacārino (sī.)};
::

::gathalast
Adhammacārī khattiyo, so saggena virujjhati.
::

::hangnum
180\.
::

::gatha1
‘‘Yo ca rājā adhammaṭṭho, bhariyaṃ hanti adūsikaṃ;
::

::gathalast
Luddaṃ pasavate ṭhānaṃ {note:pāpaṃ (sī.)}, puttehi ca virujjhati.
::

::hangnum
181\.
::

::gatha1
‘‘Dhammaṃ care jānapade, negamesu {note:nigamesu (sī.)} balesu ca;
::

::gathalast
Isayo ca na hiṃseyya, puttadāre samaṃ care.
::

::hangnum
182\.
::

::gatha1
‘‘Sa tādiso bhūmipati, raṭṭhapālo akodhano;
::

::gathalast
Sapatte {pb:T:2.0030} {note:sāmante (sī. syā. pī.)} sampakampeti, indova asurādhipo’’ti.
::

::centre
Mahābodhijātakaṃ tatiyaṃ.
::

::centre
Paṇṇāsanipātaṃ niṭṭhitaṃ.
::

Tassuddānaṃ –

::gatha1
Saniḷīnikamavhayano paṭhamo, dutiyo pana saummadantivaro;
::

::gathalast
Tatiyo pana bodhisirīvhayano, kathitā pana tīṇi jinena subhāti.
::

### 19. Saṭṭhinipāto

#### 529. Soṇakajātakaṃ (1)

::hangnum
1\.
::

::gatha1
‘‘Tassa {pb:T:2.0031}{pb:V:2.0034}{pb:M:2.0053} sutvā sataṃ dammi, sahassaṃ diṭṭha {note:daṭṭhu (sī. pī.)} soṇakaṃ;
::

::gathalast
Ko me soṇakamakkhāti, sahāyaṃ paṃsukīḷitaṃ’’.
::

::hangnum
2\.
::

::gatha1
‘‘Athabravī māṇavako, daharo pañcacūḷako;
::

::gatha2
Mayhaṃ sutvā sataṃ dehi, sahassaṃ diṭṭha {note:daṭṭhu (sī. pī.)} soṇakaṃ;
::

::gathalast
Ahaṃ te soṇakakkhissaṃ {note:ahaṃ soṇakamakkhissaṃ (sī. pī.), ahaṃ te soṇakamakkhissaṃ (syā.)}, sahāyaṃ paṃsukīḷitaṃ’’.
::

::hangnum
3\.
::

::gatha1
‘‘Katamasmiṃ {note:katarasmiṃ (sī. syā. pī.)} so janapade, raṭṭhesu nigamesu ca;
::

::gathalast
Kattha soṇakamaddakkhi {note:kattha te soṇako diṭṭho (sī. pī.)}, taṃ me akkhāhi pucchito’’.
::

::hangnum
4\.
::

::gatha1
‘‘Taveva deva vijite, tavevuyyānabhūmiyā;
::

::gathalast
Ujuvaṃsā mahāsālā, nīlobhāsā manoramā.
::

::hangnum
5\.
::

::gatha1
‘‘Tiṭṭhanti meghasamānā, rammā aññoññanissitā;
::

::gatha2
Tesaṃ mūlamhi {note:mūlasmiṃ (sī. pī.), mūlasmi (syā.)} soṇako, jhāyatī anupādano {note:anupādino (syā.), anupādāno (pī.)};
::

::gathalast
Upādānesu lokesu, ḍayhamānesu nibbuto.
::

::hangnum
6\.
::

::gatha1
‘‘Tato ca rājā pāyāsi, senāya caturaṅgiyā;
::

::gathalast
Kārāpetvā samaṃ maggaṃ, agamā yena soṇako.
::

::hangnum
7\.
::

::gatha1
‘‘Uyyānabhūmiṃ gantvāna, vicaranto brahāvane;
::

::gathalast
Āsīnaṃ {pb:T:2.0032} soṇakaṃ dakkhi, ḍayhamānesu nibbutaṃ’’.
::

::hangnum
8\.
::

::gatha1
‘‘Kapaṇo vatayaṃ bhikkhu, muṇḍo saṅghāṭipāruto;
::

::gathalast
Amātiko apitiko, rukkhamūlasmi jhāyati’’.
::

::hangnum
9\.
::

::gatha1
‘‘Imaṃ vākyaṃ nisāmetvā, soṇako etadabravi;
::

::gathalast
‘Na rāja kapaṇo hoti, dhammaṃ kāyena phassayaṃ {note:phusayaṃ (ka.)}.
::

::hangnum
10\.
::

::gatha1
‘Yo {pb:M:2.0054} ca {note:yodha (sī. syā.)} dhammaṃ niraṃkatvā {note:nirākatvā (?)}, adhammamanuvattati;
::

::gathalast
Sa rāja kapaṇo hoti, pāpo pāpaparāyano’’’.
::

::hangnum
11\.
::

::gatha1
‘‘‘Arindamoti {pb:V:2.0035} me nāmaṃ, kāsirājāti maṃ vidū;
::

::gathalast
Kacci bhoto sukhasseyyā {note:sukhā seyyā (pī.), sukhaseyyo (ka.)}, idha pattassa soṇaka’’’.
::

::hangnum
12\.
::

::gatha1
‘‘Sadāpi bhadramadhanassa, anāgārassa bhikkhuno;
::

::gatha2
Na tesaṃ koṭṭhe openti, na kumbhiṃ na khaḷopiyaṃ {note:na kumbhe na kaḷopiyā (syā. pī.)};
::

::gathalast
Paraniṭṭhitamesānā, tena yāpenti subbatā.
::

::hangnum
13\.
::

::gatha1
‘‘Dutiyampi bhadramadhanassa, anāgārassa bhikkhuno;
::

::gathalast
Anavajjapiṇḍo {note:anavajjo piṇḍā (pī.)} bhottabbo, na ca kocūparodhati.
::

::hangnum
14\.
::

::gatha1
‘‘Tatiyampi bhadramadhanassa, anāgārassa bhikkhuno;
::

::gathalast
Nibbuto piṇḍo bhottabbo, na ca kocūparodhati.
::

::hangnum
15\.
::

::gatha1
‘‘Catutthampi {note:catutthaṃ (pī.)} bhadramadhanassa, anāgārassa bhikkhuno;
::

::gathalast
Muttassa raṭṭhe carato, saṅgo yassa na vijjati.
::

::hangnum
16\.
::

::gatha1
‘‘Pañcamampi {note:pañcamaṃ (pī.)} bhadramadhanassa, anāgārassa bhikkhuno;
::

::gathalast
Nagaramhi ḍayhamānamhi, nāssa kiñci aḍayhatha.
::

::hangnum
17\.
::

::gatha1
‘‘Chaṭṭhampi {pb:T:2.0033} {note:chaṭṭhaṃ (pī.)} bhadramadhanassa, anāgārassa bhikkhuno;
::

::gathalast
Raṭṭhe vilumpamānamhi {note:viluppamānamhi (ka.)}, nāssa kiñci ahīratha {note:ahāratha (sī. syā.)}.
::

::hangnum
18\.
::

::gatha1
‘‘Sattamampi {note:sattamaṃ (pī.)} bhadramadhanassa, anāgārassa bhikkhuno;
::

::gatha2
Corehi rakkhitaṃ maggaṃ, ye caññe paripanthikā;
::

::gathalast
Pattacīvaramādāya, sotthiṃ gacchati subbato.
::

::hangnum
19\.
::

::gatha1
‘‘Aṭṭhamampi {note:aṭṭhamaṃ (pī.)} bhadramadhanassa, anāgārassa bhikkhuno;
::

::gathalast
Yaṃ yaṃ disaṃ pakkamati, anapekkhova gacchati’’.
::

::hangnum
20\.
::

::gatha1
‘‘Bahūpi bhadrā {note:bahūni samaṇabhadrāni (sī.), bahūpi bhadrakā ete (pī.)} etesaṃ, yo tvaṃ bhikkhu pasaṃsasi;
::

::gathalast
Ahañca giddho kāmesu, kathaṃ kāhāmi soṇaka.
::

::hangnum
21\.
::

::gatha1
‘‘Piyā {pb:M:2.0055} me mānusā kāmā, atho dibyāpi me piyā;
::

::gathalast
Atha kena nu vaṇṇena, ubho loke labhāmase’’.
::

::hangnum
22\.
::

::gatha1
‘‘Kāme giddhā {note:kāmesu giddhā (sī. pī.)} kāmaratā, kāmesu adhimucchitā;
::

::gathalast
Narā pāpāni katvāna, upapajjanti duggatiṃ.
::

::hangnum
23\.
::

::gatha1
‘‘Ye ca kāme pahantvāna {note:pahatvāna (sī. pī.)}, nikkhantā akutobhayā;
::

::gathalast
Ekodibhāvādhigatā, na te gacchanti duggatiṃ.
::

::hangnum
24\.
::

::gatha1
‘‘Upamaṃ te karissāmi, taṃ suṇohi arindama;
::

::gathalast
Upamāya midhekacce {note:pidhekacce (sī. pī.)}, atthaṃ jānanti paṇḍitā.
::

::hangnum
25\.
::

::gatha1
‘‘Gaṅgāya {pb:V:2.0036} kuṇapaṃ disvā, vuyhamānaṃ mahaṇṇave;
::

::gathalast
Vāyaso samacintesi, appapañño acetaso.
::

::hangnum
26\.
::

::gatha1
‘‘‘Yānañca {pb:T:2.0034} vatidaṃ laddhaṃ, bhakkho cāyaṃ anappako’;
::

::gathalast
Tattha rattiṃ tattha divā, tattheva nirato mano.
::

::hangnum
27\.
::

::gatha1
‘‘Khādaṃ nāgassa maṃsāni, pivaṃ bhāgīrathodakaṃ {note:bhāgirasodakaṃ (sī. syā. pī. ka.)};
::

::gathalast
Sampassaṃ vanacetyāni, na palettha {note:paletvā (ka.)} vihaṅgamo.
::

::hangnum
28\.
::

::gatha1
‘‘Tañca {note:taṃva (pī.)} otaraṇī gaṅgā, pamattaṃ kuṇape rataṃ;
::

::gathalast
Samuddaṃ ajjhagāhāsi {note:ajjhagāhayi (pī.)}, agatī yattha pakkhinaṃ.
::

::hangnum
29\.
::

::gatha1
‘‘So ca bhakkhaparikkhīṇo, udapatvā {note:uppatitvā (sī. syā.), udāpatvā (pī.)} vihaṅgamo.
::

::gathalast
Na pacchato na purato, nuttaraṃ nopi dakkhiṇaṃ.
::

::hangnum
30\.
::

::gatha1
‘‘Dīpaṃ so najjhagāgañchi {note:na ajjhagañchi (sī.), na ajjhagacchi (pī.)}, agatī yattha pakkhinaṃ;
::

::gathalast
So ca tattheva pāpattha, yathā dubbalako tathā.
::

::hangnum
31\.
::

::gatha1
‘‘Tañca sāmuddikā macchā, kumbhīlā makarā susū;
::

::gathalast
Pasayhakārā khādiṃsu, phandamānaṃ vipakkhakaṃ {note:vipakkhinaṃ (sī. pī.), vipakkhikaṃ (syā.)}.
::

::hangnum
32\.
::

::gatha1
‘‘Evameva {pb:M:2.0056} tuvaṃ rāja, ye caññe kāmabhogino;
::

::gathalast
Giddhā ce na vamissanti, kākapaññāva {note:kākapaññāya (sī. syā. pī.)} te vidū.
::

::hangnum
33\.
::

::gatha1
‘‘Esā te upamā rāja, atthasandassanī katā;
::

::gathalast
Tvañca paññāyase tena, yadi kāhasi vā na vā.
::

::hangnum
34\.
::

::gatha1
‘‘Ekavācampi dvivācaṃ, bhaṇeyya anukampako;
::

::gathalast
Tatuttariṃ na bhāseyya, dāsovayyassa {note:dāso ayyassa (sī.), dāso ayirassa (pī.)} santike’’.
::

::hangnum
35\.
::

::gatha1
‘‘Idaṃ vatvāna pakkāmi, soṇako amitabuddhimā {note:soṇako’mitabuddhimā (?)};
::

::gathalast
Vehāse antalikkhasmiṃ, anusāsitvāna khattiyaṃ’’.
::

::hangnum
36\.
::

::gatha1
‘‘Ko {pb:T:2.0035} nume rājakattāro, suddā veyyattamāgatā {note:sūtā veyyattimāgatā (sī. syā. pī.)};
::

::gathalast
Rajjaṃ niyyādayissāmi, nāhaṃ rajjena matthiko.
::

::hangnum
37\.
::

::gatha1
‘‘Ajjeva pabbajissāmi, ko jaññā maraṇaṃ suve;
::

::gathalast
Māhaṃ kākova dummedho, kāmānaṃ vasamanvagaṃ’’ {note:vasamannagā (pī.)}.
::

::hangnum
38\.
::

::gatha1
‘‘Atthi te daharo putto, dīghāvu raṭṭhavaḍḍhano;
::

::gathalast
Taṃ rajje abhisiñcassu, so no rājā bhavissati’’.
::

::hangnum
39\.
::

::gatha1
‘‘Khippaṃ kumāramānetha, dīghāvuṃ raṭṭhavaḍḍhanaṃ;
::

::gathalast
Taṃ rajje abhisiñcissaṃ, so vo rājā bhavissati’’.
::

::hangnum
40\.
::

::gatha1
‘‘Tato {pb:V:2.0037} kumāramānesuṃ, dīghāvuṃ raṭṭhavaḍḍhanaṃ;
::

::gathalast
Taṃ disvā ālapī rājā, ekaputtaṃ manoramaṃ.
::

::hangnum
41\.
::

::gatha1
‘‘Saṭṭhi gāmasahassāni, paripuṇṇāni sabbaso;
::

::gathalast
Te putta paṭipajjassu, rajjaṃ niyyādayāmi te.
::

::hangnum
42\.
::

::gatha1
‘‘Ajjeva pabbajissāmi, ko jaññā maraṇaṃ suve;
::

::gathalast
Māhaṃ kākova dummedho, kāmānaṃ vasamanvagaṃ {note:vasamannagā (pī.)}.
::

::hangnum
43\.
::

::gatha1
‘‘Saṭṭhi nāgasahassāni, sabbālaṅkārabhūsitā;
::

::gathalast
Suvaṇṇakacchā mātaṅgā, hemakappanavāsasā.
::

::hangnum
44\.
::

::gatha1
‘‘Ārūḷhā {pb:M:2.0057} gāmaṇīyehi, tomaraṅkusapāṇibhi;
::

::gathalast
Te putta paṭipajjassu, rajjaṃ niyyādayāmi te.
::

::hangnum
45\.
::

::gatha1
‘‘Ajjeva pabbajissāmi, ko jaññā maraṇaṃ suve;
::

::gathalast
Māhaṃ kākova dummedho, kāmānaṃ vasamanvagaṃ.
::

::hangnum
46\.
::

::gatha1
‘‘Saṭṭhi {pb:T:2.0036} assasahassāni, sabbālaṅkārabhūsitā;
::

::gathalast
Ājānīyāva jātiyā, sindhavā sīghavāhino.
::

::hangnum
47\.
::

::gatha1
‘‘Ārūḷhā gāmaṇīyehi, illiyācāpadhāribhi {note:indiyācāpadhāribhi (ka.)};
::

::gathalast
Te putta paṭipajjassu, rajjaṃ niyyādayāmi te.
::

::hangnum
48\.
::

::gatha1
‘‘Ajjeva pabbajissāmi, ko jaññā maraṇaṃ suve;
::

::gathalast
Māhaṃ kākova dummedho, kāmānaṃ vasamanvagaṃ.
::

::hangnum
49\.
::

::gatha1
‘‘Saṭṭhi rathasahassāni, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
50\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Te putta paṭipajjassu, rajjaṃ niyyādayāmi te.
::

::hangnum
51\.
::

::gatha1
‘‘Ajjeva pabbajissāmi, ko jaññā maraṇaṃ suve;
::

::gathalast
Māhaṃ kākova dummedho, kāmānaṃ vasamanvagaṃ.
::

::hangnum
52\.
::

::gatha1
‘‘Saṭṭhi dhenusahassāni, rohaññā puṅgavūsabhā;
::

::gathalast
Tā putta paṭipajjassu, rajjaṃ niyyādayāmi te.
::

::hangnum
53\.
::

::gatha1
‘‘Ajjeva pabbajissāmi, ko jaññā maraṇaṃ suve;
::

::gathalast
Māhaṃ kākova dummedho, kāmānaṃ vasamanvagaṃ.
::

::hangnum
54\.
::

::gatha1
‘‘Soḷasitthisahassāni{pb:V:2.0038}, sabbālaṅkārabhūsitā;
::

::gatha2
Vicitravatthābharaṇā, āmuttamaṇikuṇḍalā;
::

::gathalast
Tā putta paṭipajjassu, rajjaṃ niyyādayāmi te.
::

::hangnum
55\.
::

::gatha1
‘‘Ajjeva pabbajissāmi, ko jaññā maraṇaṃ suve;
::

::gathalast
Māhaṃ {pb:T:2.0037} kākova dummedho, kāmānaṃ vasamanvagaṃ’’.
::

::hangnum
56\.
::

::gatha1
‘‘Daharasseva {pb:M:2.0058} me tāta, mātā matāti me sutaṃ;
::

::gathalast
Tayā vinā ahaṃ tāta, jīvitumpi na ussahe.
::

::hangnum
57\.
::

::gatha1
‘‘Yathā āraññakaṃ nāgaṃ, poto anveti pacchato;
::

::gathalast
Jessantaṃ giriduggesu, samesu visamesu ca.
::

::hangnum
58\.
::

::gatha1
‘‘Evaṃ taṃ anugacchāmi, puttamādāya {note:pattamādāya (pī.)} pacchato;
::

::gathalast
Subharo te bhavissāmi, na te hessāmi dubbharo’’.
::

::hangnum
59\.
::

::gatha1
‘‘Yathā sāmuddikaṃ nāvaṃ, vāṇijānaṃ dhanesinaṃ;
::

::gathalast
Vohāro tattha gaṇheyya, vāṇijā byasanī {note:byasanaṃ (ka.)} siyā.
::

::hangnum
60\.
::

::gatha1
‘‘Evamevāyaṃ puttakali {note:puttaka (syā.)}, antarāyakaro mama {note:mamaṃ (pī.)};
::

::gathalast
Imaṃ kumāraṃ pāpetha, pāsādaṃ rativaḍḍhanaṃ.
::

::hangnum
61\.
::

::gatha1
‘‘Tattha kambusahatthāyo, yathā sakkaṃva accharā;
::

::gathalast
Tā naṃ tattha ramessanti {note:ramissanti (syā. ka.)}, tāhi ceso {note:meso (pī.)} ramissati.
::

::hangnum
62\.
::

::gatha1
‘‘Tato kumāraṃ pāpesuṃ, pāsādaṃ rativaḍḍhanaṃ;
::

::gathalast
Taṃ disvā avacuṃ kaññā, dīghāvuṃ raṭṭhavaḍḍhanaṃ.
::

::hangnum
63\.
::

::gatha1
‘‘Devatā nusi gandhabbo, adu {note:ādu (sī. pī.)} sakko purindado;
::

::gathalast
Ko vā tvaṃ kassa vā putto, kathaṃ jānemu taṃ mayaṃ’’.
::

::hangnum
64\.
::

::gatha1
‘‘Namhi devo na gandhabbo, nāpi {note:namhi (ka.)} sakko purindado;
::

::gatha2
Kāsirañño ahaṃ putto, dīghāvu raṭṭhavaḍḍhano;
::

::gathalast
Mamaṃ {note:mama (pī.)} bharatha bhaddaṃ vo {note:bhaddante (ka.)}, ahaṃ bhattā bhavāmi vo’’.
::

::hangnum
65\.
::

::gatha1
‘‘Taṃ {pb:T:2.0038} tattha avacuṃ kaññā, dīghāvuṃ raṭṭhavaḍḍhanaṃ;
::

::gathalast
‘Kuhiṃ rājā anuppatto, ito rājā kuhiṃ gato’’’.
::

::hangnum
66\.
::

::gatha1
‘‘Paṅkaṃ rājā atikkanto, thale rājā patiṭṭhito;
::

::gathalast
Akaṇṭakaṃ agahanaṃ, paṭipanno mahāpathaṃ.
::

::hangnum
67\.
::

::gatha1
‘‘Ahañca paṭipannosmi, maggaṃ duggatigāminaṃ;
::

::gathalast
Sakaṇṭakaṃ sagahanaṃ, yena gacchanti duggatiṃ’’.
::

::hangnum
68\.
::

::gatha1
‘‘Tassa {pb:V:2.0039}{pb:M:2.0059} te svāgataṃ rāja, sīhasseva giribbajaṃ;
::

::gathalast
Anusāsa mahārāja, tvaṃ no sabbāsamissaro’’ti.
::

::centre
Soṇakajātakaṃ paṭhamaṃ.
::

#### 530. Saṃkiccajātakaṃ (2)

::hangnum
69\.
::

::gatha1
‘‘Disvā nisinnaṃ rājānaṃ, brahmadattaṃ rathesabhaṃ;
::

::gathalast
Athassa paṭivedesi, yassāsi anukampako.
::

::hangnum
70\.
::

::gatha1
‘‘Saṃkiccāyaṃ anuppatto, isīnaṃ sādhusammato;
::

::gathalast
Taramānarūpo niyyāhi, khippaṃ passa mahesinaṃ.
::

::hangnum
71\.
::

::gatha1
‘‘Tato ca rājā taramāno, yuttamāruyha sandanaṃ;
::

::gathalast
Mittāmaccaparibyūḷho {note:paribbūḷho (sī. pī.)}, agamāsi rathesabho.
::

::hangnum
72\.
::

::gatha1
‘‘Nikkhippa pañca kakudhāni, kāsīnaṃ raṭṭhavaḍḍhano;
::

::gathalast
Vāḷabījani {note:vā ḷavījanī (sī. pī.)} muṇhīsaṃ, khaggaṃ chattañcupāhanaṃ;
::

::hangnum
73\.
::

::gatha1
‘‘Oruyha rājā yānamhā, ṭhapayitvā paṭicchadaṃ;
::

::gathalast
Āsīnaṃ {pb:T:2.0039} dāyapassasmiṃ, saṃkiccamupasaṅkami.
::

::hangnum
74\.
::

::gatha1
‘‘Upasaṅkamitvā so rājā, sammodi isinā saha;
::

::gathalast
Taṃ kathaṃ vītisāretvā, ekamantaṃ upāvisi.
::

::hangnum
75\.
::

::gatha1
‘‘Ekamantaṃ nisinnova, atha kālaṃ amaññatha;
::

::gathalast
Tato pāpāni kammāni, pucchituṃ paṭipajjatha.
::

::hangnum
76\.
::

::gatha1
‘‘Isiṃ pucchāma {note:pucchāmi (sī. pī.)} saṃkiccaṃ, isīnaṃ sādhusammataṃ;
::

::gathalast
Āsīnaṃ dāyapassasmiṃ, isisaṅghapurakkhataṃ {note:purakkhitaṃ (ka.)}.
::

::hangnum
77\.
::

::gatha1
‘‘Kaṃ gatiṃ pecca gacchanti, narā dhammāticārino;
::

::gathalast
Aticiṇṇo mayā dhammo, taṃ me akkhāhi pucchito.
::

::hangnum
78\.
::

::gatha1
‘‘Isī avaca saṃkicco, kāsīnaṃ raṭṭhavaḍḍhanaṃ;
::

::gathalast
Āsīnaṃ dāyapassasmiṃ, mahārāja suṇohi me.
::

::hangnum
79\.
::

::gatha1
‘‘Uppathena {pb:M:2.0060} vajantassa, yo maggamanusāsati;
::

::gathalast
Tassa ce vacanaṃ kayirā, nāssa maggeyya kaṇṭako.
::

::hangnum
80\.
::

::gatha1
‘‘Adhammaṃ {pb:V:2.0040} paṭipannassa, yo dhammamanusāsati;
::

::gathalast
Tassa ce vacanaṃ kayirā, na so gaccheyya duggatiṃ.
::

::hangnum
81\.
::

::gatha1
‘‘Dhammo patho mahārāja, adhammo pana uppatho;
::

::gathalast
Adhammo nirayaṃ neti, dhammo pāpeti suggatiṃ.
::

::hangnum
82\.
::

::gatha1
‘‘Adhammacārino rāja, narā visamajīvino;
::

::gathalast
Yaṃ gatiṃ pecca gacchanti, niraye te suṇohi me.
::

::hangnum
83\.
::

::gatha1
‘‘Sañjīvo kāḷasutto ca, saṅghāto {note:saṅkhāṭo (syā. ka.)} dve ca roruvā;
::

::gathalast
Athāparo {pb:T:2.0040} mahāvīci, tāpano {note:tapano (sī. pī.)} ca patāpano.
::

::hangnum
84\.
::

::gatha1
‘‘Iccete aṭṭha nirayā, akkhātā duratikkamā;
::

::gathalast
Ākiṇṇā luddakammehi, paccekā soḷasussadā.
::

::hangnum
85\.
::

::gatha1
‘‘Kadariyatāpanā {note:kadariyatapanā (sī. pī.)} ghorā, accimanto {note:accimantā (pī.)} mahabbhayā;
::

::gathalast
Lomahaṃsanarūpā ca, bhesmā paṭibhayā dukhā.
::

::hangnum
86\.
::

::gatha1
‘‘Catukkaṇṇā catudvārā, vibhattā bhāgaso mitā;
::

::gathalast
Ayopākārapariyantā, ayasā paṭikujjitā.
::

::hangnum
87\.
::

::gatha1
‘‘Tesaṃ ayomayā bhūmi, jalitā tejasā yutā;
::

::gathalast
Samantā yojanasataṃ, phuṭā {note:pharitvā (a. ni. 3.36; pe. va. 71)} tiṭṭhanti sabbadā.
::

::hangnum
88\.
::

::gatha1
‘‘Ete patanti niraye, uddhaṃpādā avaṃsirā;
::

::gathalast
Isīnaṃ ativattāro, saññatānaṃ tapassinaṃ.
::

::hangnum
89\.
::

::gatha1
‘‘Te bhūnahuno paccanti, macchā bilakatā yathā;
::

::gathalast
Saṃvacchare asaṅkheyye, narā kibbisakārino.
::

::hangnum
90\.
::

::gatha1
‘‘Ḍayhamānena gattena, niccaṃ santarabāhiraṃ;
::

::gathalast
Nirayā nādhigacchanti, dvāraṃ nikkhamanesino.
::

::hangnum
91\.
::

::gatha1
‘‘Puratthimena {pb:M:2.0061} dhāvanti, tato dhāvanti pacchato;
::

::gatha2
Uttarenapi dhāvanti, tato dhāvanti dakkhiṇaṃ;
::

::gathalast
Yaṃ yañhi dvāraṃ gacchanti, taṃ tadeva pidhīyare {note:pithiyyati (sī.), pithiyyare (syā.), pithīyare (pī.)}.
::

::hangnum
92\.
::

::gatha1
‘‘Bahūni vassasahassāni, janā nirayagāmino;
::

::gathalast
Bāhā paggayha kandanti, patvā dukkhaṃ anappakaṃ.
::

::hangnum
93\.
::

::gatha1
‘‘Āsīvisaṃva {pb:T:2.0041} kupitaṃ, tejassiṃ duratikkamaṃ;
::

::gathalast
Na sādhurūpe āsīde, saññatānaṃ tapassinaṃ.
::

::hangnum
94\.
::

::gatha1
‘‘Atikāyo {pb:V:2.0041} mahissāso, ajjuno kekakādhipo;
::

::gathalast
Sahassabāhu ucchinno, isimāsajja gotamaṃ.
::

::hangnum
95\.
::

::gatha1
‘‘Arajaṃ rajasā vacchaṃ, kisaṃ avakiriya daṇḍakī;
::

::gathalast
Tālova mūlato {note:samūlo (ka.)} chinno, sa rājā vibhavaṅgato.
::

::hangnum
96\.
::

::gatha1
‘‘Upahacca manaṃ majjho {note:mejjho (ka.)}, mātaṅgasmiṃ yasassine;
::

::gathalast
Sapārisajjo ucchinno, majjhāraññaṃ tadā ahu.
::

::hangnum
97\.
::

::gatha1
‘‘Kaṇhadīpāyanāsajja, isiṃ andhakaveṇḍayo {note:veṇhuyo (sī. pī.), piṇhayo (?)};
::

::gathalast
Aññoññaṃ {note:aññamaññaṃ (sī. pī.)} musalā {note:musale (sī. syā. pī.)} hantvā, sampattā yamasādhanaṃ {note:yamasādanaṃ (pī.)}.
::

::hangnum
98\.
::

::gatha1
‘‘Athāyaṃ isinā satto, antalikkhacaro pure;
::

::gathalast
Pāvekkhi pathaviṃ {note:paṭhaviṃ (sī. syā. pī.)} cecco, hīnatto pattapariyāyaṃ.
::

::hangnum
99\.
::

::gatha1
‘‘Tasmā hi chandāgamanaṃ, nappasaṃsanti paṇḍitā;
::

::gathalast
Aduṭṭhacitto bhāseyya, giraṃ saccūpasaṃhitaṃ.
::

::hangnum
100\.
::

::gatha1
‘‘Manasā ce paduṭṭhena, yo naro pekkhate muniṃ;
::

::gathalast
Vijjācaraṇasampannaṃ, gantā so nirayaṃ adho.
::

::hangnum
101\.
::

::gatha1
‘‘Ye vuḍḍhe {note:vaddhe (ka.)} paribhāsanti, pharusūpakkamā janā;
::

::gathalast
Anapaccā adāyādā, tālavatthu {note:tālavatthū (syā.), tālāvatthu (pī.)} bhavanti te.
::

::hangnum
102\.
::

::gatha1
‘‘Yo {pb:M:2.0062} ca pabbajitaṃ hanti, katakiccaṃ mahesinaṃ;
::

::gathalast
Sa kāḷasutte niraye, cirarattāya paccati.
::

::hangnum
103\.
::

::gatha1
‘‘Yo {pb:T:2.0042} ca rājā adhammaṭṭho, raṭṭhaviddhaṃsano mago {note:cuto (sī.)};
::

::gathalast
Tāpayitvā janapadaṃ, tāpane pecca paccati.
::

::hangnum
104\.
::

::gatha1
‘‘So ca vassasahassāni {note:vassasahassānaṃ (sī. syā.)}, sataṃ dibbāni paccati;
::

::gathalast
Accisaṅghapareto so, dukkhaṃ vedeti vedanaṃ.
::

::hangnum
105\.
::

::gatha1
‘‘Tassa aggisikhā kāyā, niccharanti pabhassarā;
::

::gathalast
Tejobhakkhassa gattāni, lomehi ca {note:lomaggehi ca (sī. syā. pī.)} nakhehi ca.
::

::hangnum
106\.
::

::gatha1
‘‘Ḍayhamānena gattena, niccaṃ santarabāhiraṃ;
::

::gathalast
Dukkhābhitunno nadati, nāgo tuttaṭṭito {note:tuttaddito (sī.)} yathā.
::

::hangnum
107\.
::

::gatha1
‘‘Yo lobhā pitaraṃ hanti, dosā vā purisādhamo;
::

::gathalast
Sa kāḷasutte niraye, cirarattāya paccati.
::

::hangnum
108\.
::

::gatha1
‘‘Sa {pb:V:2.0042} tādiso paccati lohakumbhiyaṃ, pakkañca sattīhi hananti nittacaṃ;
::

::gathalast
Andhaṃ karitvā muttakarīsabhakkhaṃ, khāre nimujjanti tathāvidhaṃ naraṃ.
::

::hangnum
109\.
::

::gatha1
‘‘Tattaṃ pakkuthitamayoguḷañca {note:pakkudhitamayoguḷañca (ka.)}, dīghe ca phāle cirarattatāpite;
::

::gathalast
Vikkhambhamādāya vibandha {note:vibaddha (sī.), vibhajja (syā. pī.)} rajjubhi, vivaṭe mukhe sampavisanti {note:saṃcavanti (sī. syā. pī.)} rakkhasā.
::

::hangnum
110\.
::

::gatha1
‘‘Sāmā ca soṇā sabalā ca gijjhā, kākoḷasaṅghā ca dijā ayomukhā;
::

::gathalast
Saṅgamma {pb:T:2.0043} khādanti vipphandamānaṃ, jivhaṃ vibhajja vighāsaṃ salohitaṃ.
::

::hangnum
111\.
::

::gatha1
‘‘Taṃ {pb:M:2.0063} daḍḍhatālaṃ paribhinnagattaṃ, nippothayantā anuvicaranti rakkhasā;
::

::gatha2
Ratī hi nesaṃ dukhino panītare, etādisasmiṃ niraye vasanti;
::

::gathalast
Ye keci loke idha pettighātino.
::

::hangnum
112\.
::

::gatha1
‘‘Putto ca mātaraṃ hantvā, ito gantvā yamakkhayaṃ;
::

::gathalast
Bhusamāpajjate dukkhaṃ, attakammaphalūpago.
::

::hangnum
113\.
::

::gatha1
‘‘Amanussā atibalā, hantāraṃ janayantiyā;
::

::gathalast
Ayomayehi vāḷehi {note:phālehi (pī.)}, pīḷayanti punappunaṃ.
::

::hangnum
114\.
::

::gatha1
‘‘Tamassavaṃ {note:taṃ passavaṃ (sī. syā.), taṃ passutaṃ (pī.)} sakā gattā, ruhiraṃ {note:rudhiraṃ (sī. syā.)} attasambhavaṃ;
::

::gathalast
Tambalohavilīnaṃva, tattaṃ pāyenti mattighaṃ {note:mattiyaṃ (sī.)}.
::

::hangnum
115\.
::

::gatha1
‘‘Jigucchaṃ kuṇapaṃ pūtiṃ, duggandhaṃ gūthakaddamaṃ;
::

::gathalast
Pubbalohitasaṅkāsaṃ, rahadamogayha {note:rahadoggayha (ka.)} tiṭṭhati.
::

::hangnum
116\.
::

::gatha1
‘‘Tamenaṃ kimayo tattha, atikāyā ayomukhā;
::

::gathalast
Chaviṃ bhetvāna {note:chetvāna (sī. pī.)} khādanti, saṃgiddhā {note:pagiddhā (sī. syā. pī.)} maṃsalohite.
::

::hangnum
117\.
::

::gatha1
‘‘So ca taṃ nirayaṃ patto, nimuggo sataporisaṃ;
::

::gathalast
Pūtikaṃ kuṇapaṃ vāti, samantā satayojanaṃ.
::

::hangnum
118\.
::

::gatha1
‘‘Cakkhumāpi hi cakkhūhi, tena gandhena jīyati;
::

::gathalast
Etādisaṃ {pb:T:2.0044} brahmadatta, mātugho labhate dukhaṃ.
::

::hangnum
119\.
::

::gatha1
‘‘Khuradhāramanukkamma, tikkhaṃ durabhisambhavaṃ;
::

::gathalast
Patanti gabbhapātiyo {note:gabbhapātiniyo (sī. syā. pī.)}, duggaṃ vetaraṇiṃ {note:vettaraṇiṃ (syā. ka.)} nadiṃ.
::

::hangnum
120\.
::

::gatha1
‘‘Ayomayā simbaliyo, soḷasaṅgulakaṇṭakā;
::

::gathalast
Ubhato abhilambanti, duggaṃ vetaraṇiṃ {note:vettaraṇiṃ (syā. ka.)} nadiṃ.
::

::hangnum
121\.
::

::gatha1
‘‘Te {pb:V:2.0043} accimanto tiṭṭhanti, aggikkhandhāva ārakā;
::

::gathalast
Ādittā jātavedena, uddhaṃ yojanamuggatā.
::

::hangnum
122\.
::

::gatha1
‘‘Ete {pb:M:2.0064} vajanti {note:sajanti (sī. pī.), pajjanti (syā.)} niraye, tatte tikhiṇakaṇṭake;
::

::gathalast
Nāriyo ca aticārā {note:aticāriniyo (sī. syā. pī.)}, narā ca paradāragū.
::

::hangnum
123\.
::

::gatha1
‘‘Te patanti adhokkhandhā, vivattā vihatā puthū;
::

::gathalast
Sayanti vinividdhaṅgā, dīghaṃ jagganti sabbadā {note:saṃvariṃ (sī. pī.)}.
::

::hangnum
124\.
::

::gatha1
‘‘Tato ratyā vivasāne {note:vivasane (sī. syā. pī.)}, mahatiṃ pabbatūpamaṃ;
::

::gathalast
Lohakumbhiṃ pavajjanti, tattaṃ aggisamūdakaṃ.
::

::hangnum
125\.
::

::gatha1
‘‘Evaṃ divā ca ratto ca, dussīlā mohapārutā;
::

::gathalast
Anubhonti sakaṃ kammaṃ, pubbe dukkaṭamattano.
::

::hangnum
126\.
::

::gatha1
‘‘Yā ca bhariyā dhanakkītā, sāmikaṃ atimaññati;
::

::gathalast
Sassuṃ vā sasuraṃ vāpi, jeṭṭhaṃ vāpi nanandaraṃ {note:nanandanaṃ (syā. ka.)}.
::

::hangnum
127\.
::

::gatha1
‘‘Tassā vaṅkena jivhaggaṃ, nibbahanti sabandhanaṃ;
::

::gatha2
Sa byāmamattaṃ kiminaṃ, jivhaṃ passati attani {note:attano (sī. syā.)};
::

::gathalast
Viññāpetuṃ {pb:T:2.0045} na sakkoti, tāpane pecca paccati.
::

::hangnum
128\.
::

::gatha1
‘‘Orabbhikā sūkarikā, macchikā migabandhakā;
::

::gathalast
Corā goghātakā luddā, avaṇṇe vaṇṇakārakā.
::

::hangnum
129\.
::

::gatha1
‘‘Sattīhi lohakūṭehi, nettiṃsehi usūhi ca;
::

::gathalast
Haññamānā khāranadiṃ, papatanti {note:sampatanti (ka.)} avaṃsirā.
::

::hangnum
130\.
::

::gatha1
‘‘Sāyaṃ pāto kūṭakārī, ayokūṭehi haññati;
::

::gathalast
Tato vantaṃ durattānaṃ, paresaṃ bhuñjare {note:bhuñjate (sī. syā. pī.)} sadā.
::

::hangnum
131\.
::

::gatha1
‘‘Dhaṅkā bheraṇḍakā {note:bhedaṇḍakā (ka.)} gijjhā, kākoḷā ca ayomukhā;
::

::gathalast
Vipphandamānaṃ khādanti, naraṃ kibbisakārakaṃ {note:kibbisakārinaṃ (pī.)}.
::

::hangnum
132\.
::

::gatha1
‘‘Ye migena migaṃ hanti, pakkhiṃ vā pana pakkhinā;
::

::gathalast
Asanto rajasā channā, gantā {note:gatā (ka.)} te nirayussadaṃ {note:nirayaṃ adho (pī.)}.
::

::hangnum
133\.
::

::gatha1
‘‘Santo {pb:M:2.0065} ca {note:santova (syā.)} uddhaṃ gacchanti, suciṇṇenidha kammunā;
::

::gathalast
Suciṇṇassa phalaṃ passa, saindā {note:sahindā (sī.)} devā sabrahmakā.
::

::hangnum
134\.
::

::gatha1
‘‘Taṃ {pb:V:2.0044} taṃ brūmi mahārāja, dhammaṃ raṭṭhapatī cara;
::

::gathalast
Tathā {note:tathā tathā (sī. syā. pī.)} rāja carāhi dhammaṃ, yathā taṃ suciṇṇaṃ nānutappeyya pacchā’’ti.
::

::centre
Saṃkiccajātakaṃ dutiyaṃ.
::

::centre
Saṭṭhinipātaṃ niṭṭhitaṃ.
::

Tassuddānaṃ –

::gatha1
Atha saṭṭhinipātamhi, suṇātha mama bhāsitaṃ;
::

::gatha2
Jātakasavhayano {pb:T:2.0046} pavaro, soṇakaarindamasavhayano;
::

::gathalast
Tathā vuttarathesabhakiccavaroti.
::

### 20. Sattatinipāto

#### 531. Kusajātakaṃ (1)

::hangnum
1\.
::

::gatha1
‘‘Idaṃ {pb:T:2.0047}{pb:V:2.0045}{pb:M:2.0066} te raṭṭhaṃ sadhanaṃ sayoggaṃ, sakāyuraṃ sabbakāmūpapannaṃ;
::

::gathalast
Idaṃ te rajjaṃ {note:raṭṭhaṃ (ka.)} anusāsa amma, gacchāmahaṃ yattha piyā pabhāvatī’’.
::

::hangnum
2\.
::

::gatha1
‘‘Anujjubhūtena haraṃ mahantaṃ, divā ca ratto ca nisīthakāle {note:nisīda kāle (ka.)};
::

::gathalast
Paṭigaccha tvaṃ khippaṃ kusāvatiṃ kusa {note:kusāvatiṃ (syā. ka.)}, nicchāmi dubbaṇṇamahaṃ vasantaṃ’’.
::

::hangnum
3\.
::

::gatha1
‘‘Nāhaṃ gamissāmi ito kusāvatiṃ, pabhāvatī vaṇṇapalobhito tava;
::

::gathalast
Ramāmi maddassa niketaramme, hitvāna raṭṭhaṃ tava dassane rato.
::

::hangnum
4\.
::

::gatha1
‘‘Pabhāvatī vaṇṇapalobhito tava, sammūḷharūpo vicarāmi mediniṃ {note:medaniṃ (syā. ka.)};
::

::gathalast
Disaṃ na jānāmi kutomhi āgato, tayamhi matto migamandalocane.
::

::hangnum
5\.
::

::gatha1
‘‘Suvaṇṇacīravasane, jātarūpasumekhale;
::

::gathalast
Sussoṇi {pb:T:2.0048} tava kāmā hi {note:kāmehi (sī. syā. pī.)}, nāhaṃ rajjena matthiko’’.
::

::hangnum
6\.
::

::gatha1
‘‘Abbhūti {note:abbhū hi (sī.), abhūti (syā.), abbhu hi (pī.)} tassa bho hoti, yo anicchantamicchati;
::

::gathalast
Akāmaṃ rāja kāmesi {note:kāmehi (sī. pī.)}, akantaṃ kantu {note:akanto kanta (sī. syā. pī.)} micchasi’’.
::

::hangnum
7\.
::

::gatha1
‘‘Akāmaṃ vā sakāmaṃ vā, yo naro labhate piyaṃ;
::

::gathalast
Lābhamettha pasaṃsāma, alābho tattha pāpako’’.
::

::hangnum
8\.
::

::gatha1
‘‘Pāsāṇasāraṃ {pb:M:2.0067} khaṇasi, kaṇikārassa dārunā;
::

::gathalast
Vātaṃ jālena bādhesi, yo anicchantamicchasi’’.
::

::hangnum
9\.
::

::gatha1
‘‘Pāsāṇo nūna te hadaye, ohito mudulakkhaṇe;
::

::gathalast
Yo te sātaṃ na vindāmi, tirojanapadāgato.
::

::hangnum
10\.
::

::gatha1
‘‘Yadā maṃ bhakuṭiṃ {note:bhūkuṭiṃ (sī. pī.)} katvā, rājaputtī udikkhati {note:rājaputti udikkhasi (sī. pī.)};
::

::gathalast
Āḷāriko tadā homi, rañño maddassantepure {note:maddassa thīpure (sī. pī.) evamuparipi}.
::

::hangnum
11\.
::

::gatha1
‘‘Yadā umhayamānā maṃ, rājaputtī udikkhati {note:rājaputti udikkhasi (sī. pī.)};
::

::gathalast
Nāḷāriko tadā homi, rājā homi tadā kuso’’.
::

::hangnum
12\.
::

::gatha1
‘‘Sace {pb:V:2.0046} hi vacanaṃ saccaṃ, nemittānaṃ bhavissati;
::

::gathalast
Neva me tvaṃ patī assa, kāmaṃ chindantu sattadhā’’.
::

::hangnum
13\.
::

::gatha1
‘‘Sace hi vacanaṃ saccaṃ, aññesaṃ yadi vā mamaṃ;
::

::gathalast
Neva tuyhaṃ patī atthi, añño sīhassarā kusā’’.
::

::hangnum
14\.
::

::gatha1
‘‘Nekkhaṃ gīvaṃ te kāressaṃ, patvā khujje kusāvatiṃ;
::

::gathalast
Sace maṃ nāganāsūrū, olokeyya pabhāvatī.
::

::hangnum
15\.
::

::gatha1
‘‘Nekkhaṃ {pb:T:2.0049} gīvaṃ te kāressaṃ, patvā khujje kusāvatiṃ;
::

::gathalast
Sace maṃ nāganāsūrū, ālapeyya pabhāvatī.
::

::hangnum
16\.
::

::gatha1
‘‘Nekkhaṃ gīvaṃ te kāressaṃ, patvā khujje kusāvatiṃ;
::

::gathalast
Sace maṃ nāganāsūrū, umhāyeyya pabhāvatī.
::

::hangnum
17\.
::

::gatha1
‘‘Nekkhaṃ gīvaṃ te kāressaṃ, patvā khujje kusāvatiṃ;
::

::gathalast
Sace maṃ nāganāsūrū, pamhāyeyya pabhāvatī.
::

::hangnum
18\.
::

::gatha1
‘‘Nekkhaṃ gīvaṃ te kāressaṃ, patvā khujje kusāvatiṃ;
::

::gathalast
Sace me nāganāsūrū, pāṇīhi upasamphuse’’.
::

::hangnum
19\.
::

::gatha1
‘‘Na hi nūnāyaṃ rājaputtī, kuse sātampi vindati;
::

::gathalast
Āḷārike bhate pose, vetanena anatthike’’.
::

::hangnum
20\.
::

::gatha1
‘‘Na hi nūnāyaṃ sā {note:nūna ayaṃ (sī. syā.)} khujjā, labhati jivhāya chedanaṃ;
::

::gathalast
Sunisitena satthena, evaṃ dubbhāsitaṃ bhaṇaṃ’’.
::

::hangnum
21\.
::

::gatha1
‘‘Mā {pb:M:2.0068} naṃ rūpena pāmesi, ārohena pabhāvati;
::

::gathalast
Mahāyasoti katvāna, karassu rucire piyaṃ.
::

::hangnum
22\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Mahaddhanoti katvāna, karassu rucire piyaṃ.
::

::hangnum
23\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Mahabbaloti katvāna, karassu rucire piyaṃ.
::

::hangnum
24\.
::

::gatha1
‘‘Mā {pb:T:2.0050} naṃ rūpena pāmesi, ārohena pabhāvati;
::

::gathalast
Mahāraṭṭhoti katvāna, karassu rucire piyaṃ.
::

::hangnum
25\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Mahārājāti katvāna, karassu rucire piyaṃ.
::

::hangnum
26\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Sīhassaroti katvāna, karassu rucire piyaṃ.
::

::hangnum
27\.
::

::gatha1
‘‘Mā {pb:V:2.0047} naṃ rūpena pāmesi, ārohena pabhāvati;
::

::gathalast
Vaggussaroti katvāna, karassu rucire piyaṃ.
::

::hangnum
28\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Bindussaroti katvāna, karassu rucire piyaṃ.
::

::hangnum
29\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Mañjussaroti katvāna, karassu rucire piyaṃ.
::

::hangnum
30\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Madhussaroti {note:madhurassaroti (sī.)} katvāna, karassu rucire piyaṃ.
::

::hangnum
31\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Satasippoti katvāna, karassu rucire piyaṃ.
::

::hangnum
32\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Khattiyotipi katvāna {note:karitvāna (sī.)}, karassu rucire piyaṃ.
::

::hangnum
33\.
::

::gatha1
‘‘Mā naṃ rūpena pāmesi, ārohena pabhāvati;
::

::gathalast
Kusarājāti katvāna, karassu rucire piyaṃ’’.
::

::hangnum
34\.
::

::gatha1
‘‘Ete {pb:M:2.0069} nāgā upatthaddhā, sabbe tiṭṭhanti vammitā {note:vammikā (syā.)};
::

::gathalast
Purā maddanti pākāraṃ, ānentetaṃ pabhāvatiṃ’’.
::

::hangnum
35\.
::

::gatha1
‘‘Satta {pb:T:2.0051} bile {note:khaṇḍe (sī. pī.)} karitvāna, ahametaṃ pabhāvatiṃ;
::

::gathalast
Khattiyānaṃ padassāmi, ye maṃ hantuṃ idhāgatā’’.
::

::hangnum
36\.
::

::gatha1
‘‘Avuṭṭhahi rājaputtī, sāmā koseyyavāsinī;
::

::gathalast
Assupuṇṇehi nettehi, dāsīgaṇapurakkhatā’’.
::

::hangnum
37\.
::

::gatha1
‘‘Taṃ nūna kakkūpanisevitaṃ mukhaṃ, ādāsadantātharupaccavekkhitaṃ;
::

::gathalast
Subhaṃ sunettaṃ virajaṃ anaṅgaṇaṃ, chuddhaṃ vane ṭhassati khattiyehi.
::

::hangnum
38\.
::

::gatha1
‘‘Te nūna me asite vellitagge, kese mudū candanasāralitte;
::

::gathalast
Samākule sīvathikāya majjhe, pādehi gijjhā parikaḍḍhissanti {note:parikaḍḍhayanti (sī. syā. pī.)}.
::

::hangnum
39\.
::

::gatha1
‘‘Tā nūna me tambanakhā sulomā, bāhā mudū candanasāralittā;
::

::gathalast
Chinnā vane ujjhitā khattiyehi, gayha dhaṅko {note:vako (pī.)} gacchati yena kāmaṃ.
::

::hangnum
40\.
::

::gatha1
‘‘Te nūna tālūpanibhe alambe, nisevite kāsikacandanena;
::

::gathalast
Thanesu me lambissati {note:lambahīti (pī.)} siṅgālo {note:sigālo (sī. syā. pī.)}, mātūva putto taruṇo tanūjo.
::

::hangnum
41\.
::

::gatha1
‘‘Taṃ {pb:T:2.0052} nūna soṇiṃ puthulaṃ sukoṭṭitaṃ, nisevitaṃ kañcanamekhalāhi;
::

::gathalast
Chinnaṃ vane khattiyehī avatthaṃ, siṅgālasaṅghā parikaḍḍhissanti {note:gayhā vako gacchati yenakāmaṃ (pī.)}.
::

::hangnum
42\.
::

::gatha1
‘‘Soṇā {pb:V:2.0048}{pb:M:2.0070} dhaṅkā {note:vakā (pī.)} siṅgālā ca, ye caññe santi dāṭhino;
::

::gathalast
Ajarā nūna hessanti, bhakkhayitvā pabhāvatiṃ.
::

::hangnum
43\.
::

::gatha1
‘‘Sace maṃsāni hariṃsu, khattiyā dūragāmino;
::

::gathalast
Aṭṭhīni amma yācitvā, anupathe dahātha naṃ.
::

::hangnum
44\.
::

::gatha1
‘‘Khettāni amma kāretvā, kaṇikārettha ropaya {note:ropaye (ka.)};
::

::gatha2
Yadā te pupphitā assu, hemantānaṃ himaccaye;
::

::gathalast
Sareyyātha mamaṃ {note:mama (pī.)} amma, evaṃvaṇṇā pabhāvatī’’.
::

::hangnum
45\.
::

::gatha1
‘‘Tassā mātā udaṭṭhāsi, khattiyā devavaṇṇinī;
::

::gathalast
Disvā asiñca sūnañca, rañño maddassantepure’’.
::

::hangnum
46\.
::

::gatha1
‘‘Iminā nūna asinā, susaññaṃ tanumajjhimaṃ;
::

::gathalast
Dhītaraṃ madda {note:mama (sī.), maddo (pī.)} hantvāna, khattiyānaṃ padassasi’’ {note:padassati (pī. ka.)}.
::

::hangnum
47\.
::

::gatha1
‘‘Na me akāsi vacanaṃ, atthakāmāya puttike;
::

::gathalast
Sājja lohitasañchannā, gacchasi {note:gañchisi (sī. pī.)} yamasādhanaṃ.
::

::hangnum
48\.
::

::gatha1
‘‘Evamāpajjatī poso, pāpiyañca nigacchati;
::

::gathalast
Yo ve hitānaṃ vacanaṃ, na karoti {note:na karaṃ (sī.)} atthadassinaṃ.
::

::hangnum
49\.
::

::gatha1
‘‘Sace ca ajja {note:tvaṃ amma (sī.)} dhāresi {note:vāresi (pī.)}, kumāraṃ cārudassanaṃ;
::

::gatha2
Kusena {pb:T:2.0053} jātaṃ khattiyaṃ, suvaṇṇamaṇimekhalaṃ;
::

::gathalast
Pūjitaṃ {note:pūjitā (pī.)} ñātisaṅghehi, na gacchasi {note:gañchisi (sī. pī.)} yamakkhayaṃ.
::

::hangnum
50\.
::

::gatha1
‘‘Yatthassu bherī nadati, kuñjaro ca nikūjati {note:nikuñjati (pī.)};
::

::gathalast
Khattiyānaṃ kule bhadde, kiṃ nu sukhataraṃ tato.
::

::hangnum
51\.
::

::gatha1
‘‘Asso ca sisati {note:asso hasisati (sī.), asso hasiyati (syā.), asso ca siṃsati (pī.)} dvāre, kumāro uparodati;
::

::gathalast
Khattiyānaṃ kule bhadde, kiṃ nu sukhataraṃ tato.
::

::hangnum
52\.
::

::gatha1
‘‘Mayūrakoñcābhirude, kokilābhinikūjite;
::

::gathalast
Khattiyānaṃ kule bhadde, kiṃ nu sukhataraṃ tato’’.
::

::hangnum
53\.
::

::gatha1
‘‘Kahaṃ {pb:M:2.0071} nu so sattumaddano, pararaṭṭhappamaddano;
::

::gathalast
Kuso soḷārapaññāṇo, yo no dukkhā pamocaye’’.
::

::hangnum
54\.
::

::gatha1
‘‘Idheva so sattumaddano, pararaṭṭhappamaddano;
::

::gathalast
Kuso soḷārapaññāṇo, yo te sabbe vadhissati’’ {note:yo no dukkhā pamocaye (sī.), so no sabbe vadhissati (pī.)}.
::

::hangnum
55\.
::

::gatha1
‘‘Ummattikā nu bhaṇasi, andhabālā pabhāsasi {note:ādu bālāva bhāsasi (sī. pī.)};
::

::gathalast
Kuso ce āgato assa, kiṃ na {note:kinnu (syā. ka.)} jānemu taṃ mayaṃ’’.
::

::hangnum
56\.
::

::gatha1
‘‘Eso {pb:V:2.0049} āḷāriko poso, kumārīpuramantare;
::

::gathalast
Daḷhaṃ katvāna saṃvelliṃ, kumbhiṃ dhovati oṇato’’.
::

::hangnum
57\.
::

::gatha1
‘‘Veṇī tvamasi caṇḍālī, adūsi kulagandhinī;
::

::gathalast
Kathaṃ maddakule jātā, dāsaṃ kayirāsi kāmukaṃ’’.
::

::hangnum
58\.
::

::gatha1
‘‘Namhi veṇī na caṇḍālī, na camhi kulagandhinī;
::

::gathalast
Okkākaputto bhaddante, tvaṃ nu dāsoti maññasi’’.
::

::hangnum
59\.
::

::gatha1
‘‘Yo {pb:T:2.0054} brāhmaṇasahassāni, sadā bhojeti vīsatiṃ;
::

::gathalast
Okkākaputto bhaddante, tvaṃ nu dāsoti maññasi’’.
::

::hangnum
60\.
::

::gatha1
‘‘Yassa nāgasahassāni, sadā yojenti vīsatiṃ;
::

::gathalast
Okkākaputto bhaddante, tvaṃ nu dāsoti maññasi.
::

::hangnum
61\.
::

::gatha1
‘‘Yassa assasahassāni, sadā yojenti vīsatiṃ;
::

::gathalast
Okkākaputto bhaddante, tvaṃ nu dāsoti maññasi.
::

::hangnum
62\.
::

::gatha1
‘‘Yassa rathasahassāni, sadā yojenti vīsatiṃ;
::

::gathalast
Okkākaputto bhaddante, tvaṃ nu dāsoti maññasi.
::

::gatha1
{note:( ) ayaṃ gāthā sī. pī. potthakesuyeva dissati} (‘‘Yassa usabhasahassāni, sadā yojenti vīsatiṃ;
::

::gathalast
Okkākaputto bhaddante, tvaṃ nu dāsoti maññasi) {note:( ) ayaṃ gāthā sī. pī. potthakesuyeva dissati}.
::

::hangnum
63\.
::

::gatha1
‘‘Yassa dhenusahassāni, sadā duhanti vīsatiṃ {note:duyhanti vīsati (sī. pī.)};
::

::gathalast
Okkākaputto bhaddante, tvaṃ nu dāsoti maññasi’’.
::

::hangnum
64\.
::

::gatha1
‘‘Taggha {pb:M:2.0072} te dukkaṭaṃ bāle, yaṃ khattiyaṃ mahabbalaṃ;
::

::gathalast
Nāgaṃ maṇḍūkavaṇṇena, na naṃ {note:na taṃ (sī. pī.)} akkhāsidhāgataṃ’’ {note:akkhāsi āgataṃ (sī.)}.
::

::hangnum
65\.
::

::gatha1
‘‘Aparādhaṃ mahārāja, tvaṃ no khama rathesabha;
::

::gathalast
Yaṃ taṃ aññātavesena, nāññāsimhā idhāgataṃ’’.
::

::hangnum
66\.
::

::gatha1
‘‘Mādisassa na taṃ channaṃ, yohaṃ āḷāriko bhave;
::

::gathalast
Tvaññeva me pasīdassu, natthi te deva dukkaṭaṃ’’.
::

::hangnum
67\.
::

::gatha1
‘‘Gaccha bāle khamāpehi, kusarājaṃ mahabbalaṃ;
::

::gathalast
Khamāpito kuso rājā {note:kusarājā (sabbattha)}, so te dassati jīvitaṃ’’.
::

::hangnum
68\.
::

::gatha1
‘‘Pitussa vacanaṃ sutvā, devavaṇṇī pabhāvatī;
::

::gathalast
Sirasā aggahī pāde, kusarājaṃ mahabbalaṃ’’.
::

::hangnum
69\.
::

::gatha1
‘‘Yāmā {pb:T:2.0055} ratyo atikkantā, tāmā deva tayā vinā;
::

::gathalast
Vande te sirasā pāde, mā me kujjhaṃ rathesabha.
::

::hangnum
70\.
::

::gatha1
‘‘Sabbaṃ {pb:V:2.0050} {note:saccaṃ (sī. syā. pī.)} te paṭijānāmi, mahārāja suṇohi me;
::

::gathalast
Na cāpi appiyaṃ tuyhaṃ, kareyyāmi ahaṃ puna.
::

::hangnum
71\.
::

::gatha1
‘‘Evaṃ ce yācamānāya, vacanaṃ me na kāhasi;
::

::gathalast
Idāni maṃ tāto hantvā, khattiyānaṃ padassati’’.
::

::hangnum
72\.
::

::gatha1
‘‘Evaṃ te yācamānāya, kiṃ na kāhāmi te vaco;
::

::gathalast
Vikuddho tyasmi kalyāṇi, mā tvaṃ bhāyi pabhāvati.
::

::hangnum
73\.
::

::gatha1
‘‘Sabbaṃ te paṭijānāmi, rājaputti suṇohi me;
::

::gathalast
Na cāpi appiyaṃ tuyhaṃ, kareyyāmi ahaṃ puna.
::

::hangnum
74\.
::

::gatha1
‘‘Tava kāmā hi sussoṇi, pahu {note:bahu (syā.), bahū (pī.), bahuṃ (ka.)} dukkhaṃ titikkhisaṃ {note:titikkhissaṃ (sī. pī.)};
::

::gathalast
Bahuṃ maddakulaṃ hantvā, nayituṃ taṃ pabhāvati’’.
::

::hangnum
75\.
::

::gatha1
‘‘Yojayantu rathe asse, nānācitte samāhite;
::

::gathalast
Atha dakkhatha me vegaṃ, vidhamantassa {note:vidhamentassa (sabbattha)} sattavo’’.
::

::hangnum
76\.
::

::gatha1
‘‘Tañca tattha udikkhiṃsu, rañño maddassantepure;
::

::gathalast
Vijambhamānaṃ sīhaṃva, phoṭentaṃ diguṇaṃ bhujaṃ.
::

::hangnum
77\.
::

::gatha1
‘‘Hatthikkhandhañca {pb:M:2.0073} āruyha, āropetvā pabhāvatiṃ;
::

::gathalast
Saṅgāmaṃ otaritvāna, sīhanādaṃ nadī kuso.
::

::hangnum
78\.
::

::gatha1
‘‘Tassa taṃ nadato sutvā, sīhassevitare migā;
::

::gathalast
Khattiyā {pb:T:2.0056} vipalāyiṃsu, kusasaddabhayaṭṭitā {note:kusasaddabhayaṭṭhitā (pī.)}.
::

::hangnum
79\.
::

::gatha1
‘‘Hatthārohā anīkaṭṭhā, rathikā pattikārakā;
::

::gathalast
Aññamaññassa chindanti, kusasaddabhayaṭṭitā.
::

::hangnum
80\.
::

::gatha1
‘‘Tasmiṃ saṅgāmasīsasmiṃ, passitvā haṭṭha {note:tuṭṭha (sī.)} mānaso;
::

::gathalast
Kusassa rañño devindo, adā verocanaṃ maṇiṃ.
::

::hangnum
81\.
::

::gatha1
‘‘So taṃ vijitvā saṅgāmaṃ, laddhā verocanaṃ maṇiṃ;
::

::gathalast
Hatthikkhandhagato rājā, pāvekkhi nagaraṃ puraṃ.
::

::hangnum
82\.
::

::gatha1
‘‘Jīvaggāhaṃ {note:jīvagāhaṃ (sī. pī.)} gahetvāna, bandhitvā satta khattiye;
::

::gathalast
Sasurassupanāmesi, ime te deva sattavo.
::

::hangnum
83\.
::

::gatha1
‘‘Sabbeva te vasaṃ gatā, amittā vihatā tava;
::

::gathalast
Kāmaṃ karohi te tayā, muñca vā te hanassu vā’’.
::

::hangnum
84\.
::

::gatha1
‘‘Tuyheva sattavo ete, na hi te mayha sattavo;
::

::gathalast
Tvaññeva no mahārāja, muñca vā te hanassu vā’’.
::

::hangnum
85\.
::

::gatha1
‘‘Imā {pb:V:2.0051} te dhītaro satta, devakaññūpamā subhā;
::

::gathalast
Dadāhi nesaṃ ekekaṃ, hontu jāmātaro tava’’.
::

::hangnum
86\.
::

::gatha1
‘‘Amhākañceva tāsañca, tvaṃ no sabbesamissaro;
::

::gathalast
Tvaññeva no mahārāja, dehi nesaṃ yadicchasi’’.
::

::hangnum
87\.
::

::gatha1
‘‘Ekamekassa ekekaṃ, adā sīhassaro kuso;
::

::gathalast
Khattiyānaṃ tadā tesaṃ, rañño maddassa dhītaro.
::

::hangnum
88\.
::

::gatha1
‘‘Pīṇitā tena lābhena, tuṭṭhā sīhassare kuse;
::

::gathalast
Sakaraṭṭhāni {pb:T:2.0057} pāyiṃsu, khattiyā satta tāvade.
::

::hangnum
89\.
::

::gatha1
‘‘Pabhāvatiñca ādāya, maṇiṃ verocanaṃ subhaṃ {note:tadā (pī.)};
::

::gathalast
Kusāvatiṃ kuso rājā, agamāsi mahabbalo.
::

::hangnum
90\.
::

::gatha1
‘‘Tyassu {pb:M:2.0074} ekarathe yantā, pavisantā kusāvatiṃ;
::

::gathalast
Samānā vaṇṇarūpena, nāññamaññātirocisuṃ {note:nāññamaññamatirocayuṃ (sī.)}.
::

::hangnum
91\.
::

::gatha1
‘‘Mātā puttena saṅgacchi {note:saṅgañchi (sī. syā. pī.)}, ubhayo ca jayampatī;
::

::gathalast
Samaggā te tadā āsuṃ, phītaṃ dharaṇimāvasu’’nti.
::

::centre
Kusajātakaṃ paṭhamaṃ.
::

#### 532. Soṇanandajātakaṃ (2)

::hangnum
92\.
::

::gatha1
‘‘Devatā nusi gandhabbo, adu {note:ādu (sī. syā.)} sakko purindado;
::

::gathalast
Manussabhūto iddhimā, kathaṃ jānemu taṃ mayaṃ’’.
::

::hangnum
93\.
::

::gatha1
‘‘Nāpi devo na gandhabbo, nāpi sakko purindado;
::

::gathalast
Manussabhūto iddhimā, evaṃ jānāhi bhāradha’’ {note:bhārabha (ka.)}.
::

::hangnum
94\.
::

::gatha1
‘‘Katarūpamidaṃ bhoto {note:bhoto (sī. pī.)}, veyyāvaccaṃ anappakaṃ;
::

::gathalast
Devamhi vassamānamhi, anovassaṃ bhavaṃ akā.
::

::hangnum
95\.
::

::gatha1
‘‘Tato vātātape ghore, sītacchāyaṃ bhavaṃ akā;
::

::gathalast
Tato amittamajjhesu {note:amittamajjhe ca (sī.)}, saratāṇaṃ bhavaṃ akā.
::

::hangnum
96\.
::

::gatha1
‘‘Tato phītāni raṭṭhāni, vasino te bhavaṃ akā;
::

::gathalast
Tato ekasataṃ khatye, anuyante {note:anuyutte (pī.)} bhavaṃ akā.
::

::hangnum
97\.
::

::gatha1
‘‘Patītāssu {pb:T:2.0058}{pb:V:2.0052} mayaṃ bhoto, vada taṃ {note:vara taṃ (sī. syā. pī.)} bhañja {note:bhañña (sī. pī.), bhuñja (syā. ka.)} micchasi;
::

::gatha2
Hatthiyānaṃ assarathaṃ, nāriyo ca alaṅkatā;
::

::gathalast
Nivesanāni rammāni, mayaṃ bhoto dadāmase.
::

::hangnum
98\.
::

::gatha1
‘‘Atha vaṅge {note:atha vā saṅge (sī. pī.)} vā magadhe, mayaṃ bhoto dadāmase;
::

::gathalast
Atha vā assakāvantī {note:assakāvantiṃ (sī. syā. pī.)}, sumanā damma te mayaṃ.
::

::hangnum
99\.
::

::gatha1
‘‘Upaḍḍhaṃ vāpi rajjassa, mayaṃ bhoto dadāmase;
::

::gathalast
Sace te attho rajjena, anusāsa yadicchasi’’.
::

::hangnum
100\.
::

::gatha1
‘‘Na {pb:M:2.0075} me atthopi rajjena, nagarena dhanena vā;
::

::gathalast
Athopi janapadena, attho mayhaṃ na vijjati.
::

::hangnum
101\.
::

::gatha1
‘‘Bhotova raṭṭhe vijite, araññe atthi assamo;
::

::gathalast
Pitā mayhaṃ janettī ca, ubho sammanti assame.
::

::hangnum
102\.
::

::gatha1
‘‘Tesāhaṃ {note:tesvahaṃ (ka.)} pubbācariyesu, puññaṃ na labhāmi kātave;
::

::gathalast
Bhavantaṃ ajjhāvaraṃ katvā, soṇaṃ {note:sonaṃ (pī.)} yācemu saṃvaraṃ’’.
::

::hangnum
103\.
::

::gatha1
‘‘Karomi te taṃ vacanaṃ, yaṃ maṃ bhaṇasi brāhmaṇa;
::

::gathalast
Etañca kho no akkhāhi, kīvanto hontu yācakā’’.
::

::hangnum
104\.
::

::gatha1
‘‘Parosataṃ jānapadā, mahāsālā ca brāhmaṇā;
::

::gatha2
Ime ca khattiyā sabbe, abhijātā yasassino;
::

::gathalast
Bhavañca rājā manojo, alaṃ hessanti yācakā’’.
::

::hangnum
105\.
::

::gatha1
‘‘Hatthī asse ca yojentu, rathaṃ sannayha sārathi {note:naṃ rathi (pī.)};
::

::gatha2
Ābandhanāni gaṇhātha, pādāsussārayaddhaje {note:pādesussārayaṃ dhaje (sī.), pādāsussārayaṃ dhaje (pī.)};
::

::gathalast
Assamaṃ {pb:T:2.0059} taṃ gamissāmi, yattha sammati kosiyo’’.
::

::hangnum
106\.
::

::gatha1
‘‘Tato ca rājā pāyāsi, senāya caturaṅginī;
::

::gathalast
Agamā assamaṃ rammaṃ, yattha sammati kosiyo’’.
::

::hangnum
107\.
::

::gatha1
‘‘Kassa kādambayo {note:kassa kādambamayo (ka.)} kājo, vehāsaṃ caturaṅgulaṃ;
::

::gathalast
Aṃsaṃ asamphusaṃ eti, udahārāya {note:udahārassa (sī. syā. pī.)} gacchato’’.
::

::hangnum
108\.
::

::gatha1
‘‘Ahaṃ soṇo mahārāja, tāpaso sahitabbato {note:sahitaṃ vato (pī.)};
::

::gathalast
Bharāmi mātāpitaro, rattindivamatandito.
::

::hangnum
109\.
::

::gatha1
‘‘Vane phalañca mūlañca, āharitvā disampati;
::

::gathalast
Posemi mātāpitaro, pubbe katamanussaraṃ’’.
::

::hangnum
110\.
::

::gatha1
‘‘Icchāma {pb:V:2.0053} assamaṃ gantuṃ, yattha sammati kosiyo;
::

::gathalast
Maggaṃ no soṇa akkhāhi, yena gacchemu {note:gacchāma (sī.)} assamaṃ’’.
::

::hangnum
111\.
::

::gatha1
‘‘Ayaṃ {pb:M:2.0076} ekapadī rāja, yenetaṃ {note:yena taṃ (ka.)} meghasannibhaṃ;
::

::gathalast
Koviḷārehi sañchannaṃ, ettha sammati kosiyo’’.
::

::hangnum
112\.
::

::gatha1
‘‘Idaṃ vatvāna pakkāmi, taramāno mahāisi;
::

::gathalast
Vehāse antalikkhasmiṃ, anusāsitvāna khattiye.
::

::hangnum
113\.
::

::gatha1
‘‘Assamaṃ parimajjitvā, paññapetvāna {note:paññapetvāna (sī. syā.)} āsanaṃ;
::

::gathalast
Paṇṇasālaṃ pavisitvā, pitaraṃ paṭibodhayi.
::

::hangnum
114\.
::

::gatha1
‘‘Ime āyanti rājāno, abhijātā yasassino;
::

::gathalast
Assamā nikkhamitvāna, nisīda tvaṃ {note:nisīdāhi (sī.)} mahāise.
::

::hangnum
115\.
::

::gatha1
‘‘Tassa taṃ vacanaṃ sutvā, taramāno mahāisi;
::

::gathalast
Assamā {pb:T:2.0060} nikkhamitvāna, sadvāramhi upāvisi’’.
::

::hangnum
116\.
::

::gatha1
‘‘Tañca disvāna āyantaṃ, jalantaṃriva tejasā;
::

::gathalast
Khatyasaṅghaparibyūḷhaṃ, kosiyo etadabravi.
::

::hangnum
117\.
::

::gatha1
‘‘Kassa bherī mudiṅgā ca {note:mutiṅgā ca (pī.)}, saṅkhā paṇavadindimā {note:deṇḍimā (sī. pī.)};
::

::gathalast
Purato paṭipannāni, hāsayantā rathesabhaṃ.
::

::hangnum
118\.
::

::gatha1
‘‘Kassa kañcanapaṭṭena, puthunā vijjuvaṇṇinā;
::

::gathalast
Yuvā kalāpasannaddho, ko eti siriyā jalaṃ.
::

::hangnum
119\.
::

::gatha1
‘‘Ukkāmukhapahaṭṭhaṃva, khadiraṅgārasannibhaṃ;
::

::gathalast
Mukhañca rucirā bhāti, ko eti siriyā jalaṃ.
::

::hangnum
120\.
::

::gatha1
‘‘Kassa paggahitaṃ chattaṃ, sasalākaṃ manoramaṃ;
::

::gathalast
Ādiccaraṃsāvaraṇaṃ, ko eti siriyā jalaṃ.
::

::hangnum
121\.
::

::gatha1
‘‘Kassa aṅgaṃ pariggayha, vāḷabījanimuttamaṃ;
::

::gathalast
Caranti varapuññassa {note:varapaññassa (sī. pī.)}, hatthikkhandhena āyato.
::

::hangnum
122\.
::

::gatha1
‘‘Kassa setāni chattāni, ājānīyā ca vammitā;
::

::gathalast
Samantā parikirenti {note:parikiranti (sī. syā. pī.)}, ko eti siriyā jalaṃ.
::

::hangnum
123\.
::

::gatha1
‘‘Kassa {pb:M:2.0077} ekasataṃ khatyā, anuyantā {note:anuyuttā (pī.)} yasassino;
::

::gathalast
Samantānupariyanti, ko eti siriyā jalaṃ.
::

::hangnum
124\.
::

::gatha1
‘‘Hatthi assaratha patti {note:hatthī assā rathā pattī (sī.)}, senā ca caturaṅginī;
::

::gathalast
Samantānupariyanti {note:samantā anupariyāti (pī.)}, ko eti siriyā jalaṃ.
::

::hangnum
125\.
::

::gatha1
‘‘Kassesā {pb:V:2.0054} mahatī senā, piṭṭhito anuvattati;
::

::gathalast
Akkhobhaṇī {pb:T:2.0061} {note:akkhābhanī (sī.), akkhobhinī (syā.)} apariyantā, sāgarasseva ūmiyo’’.
::

::hangnum
126\.
::

::gatha1
‘‘Rājābhirājā {note:rājādhirājā (ka.)} manojo, indova jayataṃ pati;
::

::gathalast
Nandassajjhāvaraṃ eti, assamaṃ brahmacārinaṃ.
::

::hangnum
127\.
::

::gatha1
‘‘Tassesā mahatī senā, piṭṭhito anuvattati;
::

::gathalast
Akkhobhaṇī apariyantā, sāgarasseva ūmiyo’’.
::

::hangnum
128\.
::

::gatha1
‘‘Anulittā candanena, kāsikuttamadhārino {note:kāsikavatthadhārino (pī.)};
::

::gathalast
Sabbe pañjalikā hutvā, isīnaṃ ajjhupāgamuṃ’’.
::

::hangnum
129\.
::

::gatha1
‘‘Kacci nu bhoto kusalaṃ, kacci bhoto anāmayaṃ;
::

::gathalast
Kacci uñchena yāpetha, kacci mūlaphalā bahū.
::

::hangnum
130\.
::

::gatha1
‘‘Kacci ḍaṃsā makasā ca, appameva sarīsapā {note:siriṃsapā (sī. syā. pī.)};
::

::gathalast
Vane vāḷamigākiṇṇe, kacci hiṃsā na vijjati’’.
::

::hangnum
131\.
::

::gatha1
‘‘Kusalañceva no rāja, atho rāja anāmayaṃ;
::

::gathalast
Atho uñchena yāpema, atho mūlaphalā bahū.
::

::hangnum
132\.
::

::gatha1
‘‘Atho ḍaṃsā makasā ca {note:ḍaṃsā ca makasā (sī.), ḍaṃsā ca makasā ca (pī.)}, appameva sarīsapā {note:siriṃsapā (sī. syā. pī.)};
::

::gathalast
Vane vāḷamigākiṇṇe, hiṃsā mayhaṃ {note:a mhaṃ (sī. pī.)} na vijjati.
::

::hangnum
133\.
::

::gatha1
‘‘Bahūni vassapūgāni, assame sammataṃ {note:vasato (sī.)} idha;
::

::gathalast
Nābhijānāmi uppannaṃ, ābādhaṃ amanoramaṃ.
::

::hangnum
134\.
::

::gatha1
‘‘Svāgataṃ te mahārāja, atho te adurāgataṃ;
::

::gathalast
Issarosi anuppatto, yaṃ idhatthi pavedaya.
::

::hangnum
135\.
::

::gatha1
‘‘Tindukāni {pb:M:2.0078} piyālāni, madhuke kāsumāriyo {note:kāsamāriyo (sī. syā.)};
::

::gathalast
Phalāni {pb:T:2.0062} khuddakappāni, bhuñja rāja varaṃ varaṃ.
::

::hangnum
136\.
::

::gatha1
‘‘Idampi pānīyaṃ sītaṃ, ābhataṃ girigabbharā;
::

::gathalast
Tato piva mahārāja, sace tvaṃ abhikaṅkhasi’’.
::

::hangnum
137\.
::

::gatha1
‘‘Paṭiggahitaṃ yaṃ dinnaṃ, sabbassa agghiyaṃ kataṃ;
::

::gathalast
Nandassāpi nisāmetha, vacanaṃ so {note:yaṃ (sī.), yaṃ so (pī.)} pavakkhati.
::

::hangnum
138\.
::

::gatha1
‘‘Ajjhāvaramhā nandassa, bhoto santikamāgatā;
::

::gathalast
Suṇātu {note:suṇātu me (sī. syā.)} bhavaṃ vacanaṃ, nandassa parisāya ca’’.
::

::hangnum
139\.
::

::gatha1
‘‘Parosataṃ {pb:V:2.0055} jānapadā {note:janapadā (pī.)}, mahāsālā ca brāhmaṇā;
::

::gatha2
Ime ca khattiyā sabbe, abhijātā yasassino;
::

::gathalast
Bhavañca rājā manojo, anumaññantu me vaco.
::

::hangnum
140\.
::

::gatha1
‘‘Ye ca santi {note:ye vasanti (sī.), ye hi santi (pī.)} samītāro, yakkhāni idha massame;
::

::gathalast
Araññe bhūtabhabyāni, suṇantu vacanaṃ mama.
::

::hangnum
141\.
::

::gatha1
‘‘Namo katvāna bhūtānaṃ, isiṃ vakkhāmi subbataṃ;
::

::gathalast
So tyāhaṃ dakkhiṇā bāhu, tava kosiya sammato.
::

::hangnum
142\.
::

::gatha1
‘‘Pitaraṃ me janettiñca, bhattukāmassa me sato;
::

::gathalast
Vīra puññamidaṃ ṭhānaṃ, mā maṃ kosiya vāraya.
::

::hangnum
143\.
::

::gatha1
‘‘Sabbhi hetaṃ upaññātaṃ, mametaṃ upanissaja;
::

::gatha2
Uṭṭhānapāricariyāya, dīgharattaṃ tayā kataṃ;
::

::gathalast
Mātāpitūsu puññāni, mama lokadado bhava.
::

::hangnum
144\.
::

::gatha1
‘‘Tatheva santi manujā, dhamme dhammapadaṃ vidū;
::

::gathalast
Maggo {pb:T:2.0063} saggassa lokassa, yathā jānāsi tvaṃ ise.
::

::hangnum
145\.
::

::gatha1
‘‘Uṭṭhānapāricariyāya, mātāpitusukhāvahaṃ;
::

::gathalast
Taṃ maṃ puññā nivāreti, ariyamaggāvaro naro’’.
::

::hangnum
146\.
::

::gatha1
‘‘Suṇantu {pb:M:2.0079} bhonto vacanaṃ, bhāturajjhāvarā mama;
::

::gatha2
Kulavaṃsaṃ mahārāja, porāṇaṃ parihāpayaṃ;
::

::gathalast
Adhammacārī jeṭṭhesu {note:yo jeṭṭho (sī.)}, nirayaṃ sopapajjati {note:so upapajjati (sī. syā. pī.)}.
::

::hangnum
147\.
::

::gatha1
‘‘Ye ca dhammassa kusalā, porāṇassa disampati;
::

::gathalast
Cārittena ca sampannā, na te gacchanti duggatiṃ.
::

::hangnum
148\.
::

::gatha1
‘‘Mātāpitā ca bhātā ca, bhaginī ñātibandhavā;
::

::gathalast
Sabbe jeṭṭhassa te bhārā, evaṃ jānāhi bhāradha {note:bhāratha (syā.)}.
::

::hangnum
149\.
::

::gatha1
‘‘Ādiyitvā garuṃ bhāraṃ, nāviko viya ussahe;
::

::gathalast
Dhammañca nappamajjāmi, jeṭṭho casmi rathesabha’’.
::

::hangnum
150\.
::

::gatha1
‘‘Adhigamā {note:adhigatamhā (sī.), adhigamhā (syā.), adhigatamha (pī.)} tame ñāṇaṃ, jālaṃva jātavedato;
::

::gathalast
Evameva no bhavaṃ dhammaṃ, kosiyo pavidaṃsayi.
::

::hangnum
151\.
::

::gatha1
‘‘Yathā udayamādicco, vāsudevo pabhaṅkaro;
::

::gatha2
Pāṇīnaṃ pavidaṃseti, rūpaṃ kalyāṇapāpakaṃ;
::

::gathalast
Evameva no bhavaṃ dhammaṃ, kosiyo pavidaṃsayi’’.
::

::hangnum
152\.
::

::gatha1
‘‘Evaṃ {pb:V:2.0056} me yācamānassa, añjaliṃ nāvabujjhatha;
::

::gathalast
Tava paddhacaro {note:tava paṭṭhacaro (syā.), tava baddhañcaro (pī.), tavupaṭṭhacaro (ka.)} hessaṃ, vuṭṭhito paricārako’’.
::

::hangnum
153\.
::

::gatha1
‘‘Addhā nanda vijānāsi {note:pajānāsi (sī.)}, saddhammaṃ sabbhi desitaṃ;
::

::gathalast
Ariyo {pb:T:2.0064} ariyasamācāro, bāḷhaṃ tvaṃ mama ruccasi.
::

::hangnum
154\.
::

::gatha1
‘‘Bhavantaṃ vadāmi bhotiñca, suṇātha vacanaṃ mama;
::

::gathalast
Nāyaṃ bhāro bhāramato {note:bhāramatto (sī. syā.)}, ahu mayhaṃ kudācanaṃ.
::

::hangnum
155\.
::

::gatha1
‘‘Taṃ maṃ upaṭṭhitaṃ santaṃ, mātāpitusukhāvahaṃ;
::

::gathalast
Nando ajjhāvaraṃ katvā, upaṭṭhānāya yācati.
::

::hangnum
156\.
::

::gatha1
‘‘Yo ve icchati kāmena, santānaṃ brahmacārinaṃ;
::

::gathalast
Nandaṃ vo varatha eko {note:nandaṃ vadatha eke (pī.)}, kaṃ nando upatiṭṭhatu’’.
::

::hangnum
157\.
::

::gatha1
‘‘Tayā {pb:M:2.0080} tāta anuññātā, soṇa taṃ nissitā mayaṃ;
::

::gathalast
Upaghātuṃ {note:upaghāyituṃ (sī.)} labhe nandaṃ, muddhani brahmacārinaṃ’’.
::

::hangnum
158\.
::

::gatha1
‘‘Assatthasseva taruṇaṃ, pavāḷaṃ māluteritaṃ;
::

::gathalast
Cirassaṃ nandaṃ disvāna, hadayaṃ me pavedhati.
::

::hangnum
159\.
::

::gatha1
‘‘Yadā suttāpi supine {note:suppante (syā. pī.)}, nandaṃ passāmi āgataṃ;
::

::gathalast
Udaggā sumanā homi, nando no āgato ayaṃ.
::

::hangnum
160\.
::

::gatha1
‘‘Yadā ca paṭibujjhitvā, nandaṃ passāmi nāgataṃ;
::

::gathalast
Bhiyyo āvisatī soko, domanassañcanappakaṃ.
::

::hangnum
161\.
::

::gatha1
‘‘Sāhaṃ ajja cirassampi, nandaṃ passāmi āgataṃ;
::

::gathalast
Bhattucca {note:bhattuñca (ka.)} mayhañca piyo, nando no pāvisī gharaṃ.
::

::hangnum
162\.
::

::gatha1
‘‘Pitupi nando suppiyo, yaṃ nando nappavase {note:pāvisī (pī.)} gharā {note:gharaṃ (syā. pī. ka.)};
::

::gathalast
Labhatū tāta nando taṃ, maṃ nando upatiṭṭhatu’’.
::

::hangnum
163\.
::

::gatha1
‘‘Anukampikā {pb:T:2.0065} patiṭṭhā ca, pubbe rasadadī ca no;
::

::gathalast
Maggo saggassa lokassa, mātā taṃ varate ise.
::

::hangnum
164\.
::

::gatha1
‘‘Pubbe rasadadī gottī, mātā puññūpasaṃhitā;
::

::gathalast
Maggo saggassa lokassa, mātā taṃ varate ise’’.
::

::hangnum
165\.
::

::gatha1
‘‘Ākaṅkhamānā puttaphalaṃ, devatāya namassati;
::

::gathalast
Nakkhattāni ca pucchati, utusaṃvaccharāni ca.
::

::hangnum
166\.
::

::gatha1
‘‘Tassā utumhi nhātāya {note:utusinātāya (pī.)}, hoti gabbhassa vokkamo {note:gabbhassa’vakkamo (sī. syā. pī.)};
::

::gathalast
Tena dohaḷinī hoti, suhadā tena vuccati.
::

::hangnum
167\.
::

::gatha1
‘‘Saṃvaccharaṃ {pb:V:2.0057} vā ūnaṃ vā, pariharitvā vijāyati;
::

::gathalast
Tena sā janayantīti, janetti {note:janettī (sī. syā. pī.)} tena vuccati.
::

::hangnum
168\.
::

::gatha1
‘‘Thanakhīrena {note:thanakkhīrena (sī.)} gītena, aṅgapāvuraṇena {note:aṅgapāpuraṇena (pī.)} ca;
::

::gathalast
Rodantaṃ puttaṃ {note:eva (pī.)} toseti, tosentī tena vuccati.
::

::hangnum
169\.
::

::gatha1
‘‘Tato {pb:M:2.0081} vātātape ghore, mamaṃ katvā udikkhati;
::

::gathalast
Dārakaṃ appajānantaṃ, posentī tena vuccati.
::

::hangnum
170\.
::

::gatha1
‘‘Yañca mātudhanaṃ hoti, yañca hoti pituddhanaṃ;
::

::gathalast
Ubhayampetassa gopeti, api puttassa no siyā.
::

::hangnum
171\.
::

::gatha1
‘‘Evaṃ putta aduṃ putta, iti mātā vihaññati;
::

::gatha2
Pamattaṃ paradāresu, nisīthe pattayobbane;
::

::gathalast
Sāyaṃ puttaṃ anāyantaṃ, iti mātā vihaññati.
::

::hangnum
172\.
::

::gatha1
‘‘Evaṃ kicchā bhato poso, mātu aparicārako;
::

::gathalast
Mātari micchā caritvāna, nirayaṃ sopapajjati.
::

::hangnum
173\.
::

::gatha1
‘‘Evaṃ {pb:T:2.0066} kicchā bhato poso, pitu aparicārako;
::

::gathalast
Pitari micchā caritvāna, nirayaṃ sopapajjati.
::

::hangnum
174\.
::

::gatha1
‘‘Dhanāpi dhanakāmānaṃ, nassati iti me sutaṃ;
::

::gathalast
Mātaraṃ aparicaritvāna, kicchaṃ vā so nigacchati.
::

::hangnum
175\.
::

::gatha1
‘‘Dhanāpi dhanakāmānaṃ, nassati iti me sutaṃ;
::

::gathalast
Pitaraṃ aparicaritvāna, kicchaṃ vā so nigacchati.
::

::hangnum
176\.
::

::gatha1
‘‘Ānando ca pamodo ca, sadā hasitakīḷitaṃ;
::

::gathalast
Mātaraṃ paricaritvāna, labbhametaṃ vijānato.
::

::hangnum
177\.
::

::gatha1
‘‘Ānando ca pamodo ca, sadā hasitakīḷitaṃ;
::

::gathalast
Pitaraṃ paricaritvāna, labbhametaṃ vijānato.
::

::hangnum
178\.
::

::gatha1
‘‘Dānañca peyyavajjañca {note:piyavācā ca (sī. syā. ka.)}, atthacariyā ca yā idha;
::

::gatha2
Samānattatā {note:samānattā (pī.)} ca dhammesu, tattha tattha yathārahaṃ;
::

::gathalast
Ete kho saṅgahā loke, rathassāṇīva yāyato.
::

::hangnum
179\.
::

::gatha1
Ete ca saṅgahā nāssu, na mātā puttakāraṇā;
::

::gathalast
Labhetha mānaṃ pūjaṃ vā {note:pūjañca (pī.)}, pitā vā puttakāraṇā.
::

::hangnum
180\.
::

::gatha1
‘‘Yasmā ca saṅgahā {note:saṅgahe (dī. ni. 3.273; a. ni. 4.32) tadaṭṭhakathāyo oloketabbā} ete, sammapekkhanti {note:samavekkhanti (sī. syā. pī.) a. ni. 4.32} paṇḍitā;
::

::gathalast
Tasmā mahattaṃ papponti, pāsaṃsā ca bhavanti te.
::

::hangnum
181\.
::

::gatha1
‘‘Brahmāti {pb:V:2.0058}{pb:M:2.0082} {note:brahmā hi (pī.)} mātāpitaro, pubbācariyāti vuccare;
::

::gathalast
Āhuneyyā {pb:T:2.0067} ca puttānaṃ, pajāya anukampakā.
::

::hangnum
182\.
::

::gatha1
‘‘Tasmā hi ne namasseyya, sakkareyya ca paṇḍito;
::

::gatha2
Annena atho {note:matho (pī.), atha (a. ni. 4.63; itivu. 106)} pānena, vatthena sayanena ca;
::

::gathalast
Ucchādanena nhāpanena {note:nahāpanena (sī. pī.)}, pādānaṃ dhovanena ca.
::

::hangnum
183\.
::

::gatha1
‘‘Tāya naṃ pāricariyāya {note:paricariyāya (pī.)}, mātāpitūsu paṇḍitā;
::

::gathalast
Idheva naṃ pasaṃsanti, pecca sagge pamodatī’’ti.
::

::centre
Soṇanandajātakaṃ dutiyaṃ.
::

::centre
Sattatinipātaṃ niṭṭhitaṃ.
::

Tassuddānaṃ –

::gatha1
Atha sattatimamhi nipātavare, sabhāvantu kusāvatirājavaro;
::

::gathalast
Atha soṇasunandavaro ca puna, abhivāsitasattatimamhi suteti.
::

### 21. Asītinipāto

#### 533. Cūḷahaṃsajātakaṃ (1)

::hangnum
1\.
::

::gatha1
‘‘Sumukha {pb:T:2.0068}{pb:V:2.0059}{pb:M:2.0083} anupacinantā, pakkamanti vihaṅgamā;
::

::gathalast
Gaccha tuvampi mā kaṅkhi, natthi baddhe {note:bandhe (syā. ka.)} sahāyatā’’.
::

::hangnum
2\.
::

::gatha1
‘‘Gacche vāhaṃ na vā gacche, na tena amaro siyaṃ;
::

::gathalast
Sukhitaṃ taṃ upāsitvā, dukkhitaṃ taṃ kathaṃ jahe.
::

::hangnum
3\.
::

::gatha1
‘‘Maraṇaṃ vā tayā saddhiṃ, jīvitaṃ vā tayā vinā;
::

::gathalast
Tadeva maraṇaṃ seyyo, yañce jīve tayā vinā.
::

::hangnum
4\.
::

::gatha1
‘‘Nesa dhammo mahārāja, yaṃ taṃ evaṃ gataṃ jahe;
::

::gathalast
Yā gati tuyhaṃ sā mayhaṃ, ruccate vihagādhipa.
::

::hangnum
5\.
::

::gatha1
‘‘Kā nu pāsena baddhassa {note:bandhassa (syā. ka.)}, gati aññā mahānasā;
::

::gathalast
Sā kathaṃ cetayānassa, muttassa tava ruccati.
::

::hangnum
6\.
::

::gatha1
‘‘Kaṃ vā tvaṃ passase atthaṃ, mama tuyhañca pakkhima;
::

::gathalast
Ñātīnaṃ vāvasiṭṭhānaṃ, ubhinnaṃ jīvitakkhaye.
::

::hangnum
7\.
::

::gatha1
‘‘Yaṃ na kañcanadepiñcha {note:depiccha (sī. pī.), dvepiccha (syā.)}, andhena tamasā gataṃ;
::

::gathalast
Tādise sañcajaṃ pāṇaṃ, kamatthamabhijotaye’’.
::

::hangnum
8\.
::

::gatha1
‘‘Kathaṃ nu patataṃ seṭṭha, dhamme atthaṃ na bujjhasi {note:bujjhase (sī.)};
::

::gathalast
Dhammo apacito santo, atthaṃ dasseti pāṇinaṃ.
::

::hangnum
9\.
::

::gatha1
‘‘Sohaṃ dhammaṃ apekkhāno, dhammā catthaṃ samuṭṭhitaṃ;
::

::gathalast
Bhattiñca {pb:T:2.0069} tayi sampassaṃ, nāvakaṅkhāmi jīvitaṃ’’.
::

::hangnum
10\.
::

::gatha1
‘‘Addhā eso sataṃ dhammo, yo mitto mittamāpade;
::

::gathalast
Na caje jīvitassāpi, hetudhammamanussaraṃ.
::

::hangnum
11\.
::

::gatha1
‘‘Svāyaṃ dhammo ca te ciṇṇo, bhatti ca viditā mayi;
::

::gathalast
Kāmaṃ karassu mayhetaṃ, gacchevānumato mayā’’.
::

::hangnum
12\.
::

::gatha1
‘‘Api {pb:V:2.0060}{pb:M:2.0084} tvevaṃ gate kāle, yaṃ khaṇḍaṃ {note:baddhaṃ (sī.), bandhaṃ (pī.)} ñātinaṃ mayā;
::

::gathalast
Tayā taṃ buddhisampannaṃ {note:buddhisampanna (sī. syā. pī.)}, assa paramasaṃvutaṃ.
::

::hangnum
13\.
::

::gatha1
‘‘Iccevaṃ {note:icceva (sī. pī.)} mantayantānaṃ, ariyānaṃ ariyavuttinaṃ;
::

::gathalast
Paccadissatha nesādo, āturānamivantako.
::

::hangnum
14\.
::

::gatha1
‘‘Te sattumabhisañcikkha, dīgharattaṃ hitā dijā;
::

::gathalast
Tuṇhīmāsittha ubhayo, na sañcalesumāsanā {note:na ca sañcesu’māsanā (sī. pī.)}.
::

::hangnum
15\.
::

::gatha1
‘‘Dhataraṭṭhe ca disvāna, samuḍḍente tato tato;
::

::gathalast
Abhikkamatha vegena, dijasattu dijādhipe.
::

::hangnum
16\.
::

::gatha1
‘‘So ca vegenabhikkamma, āsajja parame dije;
::

::gathalast
Paccakamittha {note:paccakampittha (sī. syā. pī.)} nesādo, baddhā iti vicintayaṃ.
::

::hangnum
17\.
::

::gatha1
‘‘Ekaṃva baddhamāsīnaṃ, abaddhañca punāparaṃ;
::

::gathalast
Āsajja baddhamāsīnaṃ, pekkhamānamadīnavaṃ.
::

::hangnum
18\.
::

::gatha1
‘‘Tato so vimatoyeva, paṇḍare ajjhabhāsatha;
::

::gathalast
Pavaḍḍhakāye āsīne, dijasaṅghagaṇādhipe.
::

::hangnum
19\.
::

::gatha1
‘‘Yaṃ nu pāsena mahatā, baddho na kurute disaṃ;
::

::gathalast
Atha {pb:T:2.0070} kasmā abaddho tvaṃ, balī pakkhi na gacchasi.
::

::hangnum
20\.
::

::gatha1
‘‘Kinnu tyāyaṃ {note:tā’yaṃ (sī. pī. ka.)} dijo hoti, mutto baddhaṃ upāsasi;
::

::gathalast
Ohāya sakuṇā yanti, kiṃ eko avahīyasi’’.
::

::hangnum
21\.
::

::gatha1
‘‘Rājā me so dijāmitta, sakhā pāṇasamo ca me;
::

::gathalast
Neva naṃ vijahissāmi, yāva kālassa pariyāyaṃ.
::

::hangnum
22\.
::

::gatha1
‘‘Kathaṃ panāyaṃ vihaṅgo, nāddasa pāsamoḍḍitaṃ;
::

::gathalast
Padañhetaṃ mahantānaṃ, boddhumarahanti āpadaṃ.
::

::hangnum
23\.
::

::gatha1
‘‘Yadā parābhavo hoti, poso jīvitasaṅkhaye;
::

::gathalast
Atha jālañca pāsañca, āsajjāpi na bujjhati.
::

::hangnum
24\.
::

::gatha1
‘‘Api {pb:M:2.0085} tveva mahāpañña, pāsā bahuvidhā tatā {note:tatā (syā. ka.)};
::

::gathalast
Guyhamāsajja {note:gūḷhamāsajja (sī. pī.)} bajjhanti, athevaṃ jīvitakkhaye’’.
::

::hangnum
25\.
::

::gatha1
‘‘Api nāyaṃ tayā saddhiṃ, saṃvāsassa {note:sambhāsassa (sī. pī.)} sukhudrayo;
::

::gathalast
Api no anumaññāsi, api no jīvitaṃ dade’’.
::

::hangnum
26\.
::

::gatha1
‘‘Na ceva me tvaṃ baddhosi, napi icchāmi te vadhaṃ;
::

::gathalast
Kāmaṃ khippamito gantvā, jīva tvaṃ anigho ciraṃ’’.
::

::hangnum
27\.
::

::gatha1
‘‘Nevāhametamicchāmi{pb:V:2.0061}, aññatretassa jīvitā;
::

::gathalast
Sace ekena tuṭṭhosi, muñcetaṃ mañca bhakkhaya.
::

::hangnum
28\.
::

::gatha1
‘‘Ārohapariṇāhena, tulyāsmā {note:tulyāmhā (ka.)} vayasā ubho;
::

::gathalast
Na te lābhena jīvatthi {note:jīnatthi (sī. syā. pī.)}, etena niminā tuvaṃ.
::

::hangnum
29\.
::

::gatha1
‘‘Tadiṅgha {pb:T:2.0071} samapekkhassu {note:samavekkhasu (sī. pī.)}, hotu giddhi tavamhasu {note:tavasmasu (sī. syā.)};
::

::gathalast
Maṃ pubbe bandha pāsena, pacchā muñca dijādhipaṃ.
::

::hangnum
30\.
::

::gatha1
‘‘Tāvadeva ca te lābho, katāssa {note:katassā (sī. pī.)} yācanāya ca;
::

::gathalast
Mitti ca dhataraṭṭhehi, yāvajīvāya te siyā’’.
::

::hangnum
31\.
::

::gatha1
‘‘Passantu no mahāsaṅghā, tayā muttaṃ ito gataṃ;
::

::gathalast
Mittāmaccā ca bhaccā ca, puttadārā ca bandhavā.
::

::hangnum
32\.
::

::gatha1
‘‘Na ca te tādisā mittā, bahūnaṃ {note:bahunnaṃ (sī. pī.)} idha vijjati;
::

::gathalast
Yathā tvaṃ dhataraṭṭhassa, pāṇasādhāraṇo sakhā.
::

::hangnum
33\.
::

::gatha1
‘‘So te sahāyaṃ muñcāmi, hotu rājā tavānugo;
::

::gathalast
Kāmaṃ khippamito gantvā, ñātimajjhe virocatha’’.
::

::hangnum
34\.
::

::gatha1
‘‘So patīto pamuttena, bhattunā {note:bhattuno (syā.)} bhattugāravo;
::

::gathalast
Ajjhabhāsatha vakkaṅgo {note:vaṅkaṅgo (syā.)}, vācaṃ kaṇṇasukhaṃ bhaṇaṃ.
::

::hangnum
35\.
::

::gatha1
‘‘Evaṃ luddaka nandassu, saha sabbehi ñātibhi;
::

::gathalast
Yathāhamajja nandāmi, muttaṃ disvā dijādhipaṃ’’.
::

::hangnum
36\.
::

::gatha1
‘‘Ehi {pb:M:2.0086} taṃ anusikkhāmi, yathā tvamapi lacchase;
::

::gathalast
Lābhaṃ tavāyaṃ {note:yathāyaṃ (sī. pī.)} dhataraṭṭho, pāpaṃ kiñci {note:kañci (sī.)} na dakkhati.
::

::hangnum
37\.
::

::gatha1
‘‘Khippamantepuraṃ netvā {note:gantvā (syā. ka.)}, rañño dassehi no ubho;
::

::gathalast
Abaddhe pakatibhūte, kāje {note:kāce (pī.)} ubhayato ṭhite.
::

::hangnum
38\.
::

::gatha1
‘‘Dhataraṭṭhā mahārāja, haṃsādhipatino ime;
::

::gathalast
Ayañhi {pb:T:2.0072} rājā haṃsānaṃ, ayaṃ senāpatītaro.
::

::hangnum
39\.
::

::gatha1
‘‘Asaṃsayaṃ imaṃ disvā, haṃsarājaṃ narādhipo;
::

::gathalast
Patīto sumano vitto {note:citto (ka.)}, bahuṃ dassati te dhanaṃ’’.
::

::hangnum
40\.
::

::gatha1
‘‘Tassa taṃ vacanaṃ sutvā, kammunā upapādayi;
::

::gatha2
Khippamantepuraṃ gantvā, rañño haṃse adassayi;
::

::gathalast
Abaddhe pakatibhūte, kāje ubhayato ṭhite.
::

::hangnum
41\.
::

::gatha1
‘‘Dhataraṭṭhā {pb:V:2.0062} mahārāja, haṃsādhipatino ime;
::

::gathalast
Ayañhi rājā haṃsānaṃ, ayaṃ senāpatītaro’’.
::

::hangnum
42\.
::

::gatha1
‘‘Kathaṃ panime vihaṅgā {note:vihagā (sī. pī.)}, tava hatthattamāgatā {note:hatthattha’māgatā (sī. syā. pī.)};
::

::gathalast
Kathaṃ luddo mahantānaṃ, issare idha ajjhagā’’.
::

::hangnum
43\.
::

::gatha1
‘‘Vihitā santime pāsā, pallalesu janādhipa;
::

::gathalast
Yaṃ yadāyatanaṃ maññe, dijānaṃ pāṇarodhanaṃ.
::

::hangnum
44\.
::

::gatha1
‘‘Tādisaṃ pāsamāsajja, haṃsarājā abajjhatha;
::

::gathalast
Taṃ abaddho upāsīno, mamāyaṃ ajjhabhāsatha.
::

::hangnum
45\.
::

::gatha1
‘‘Sudukkaraṃ anariyehi, dahate bhāvamuttamaṃ;
::

::gathalast
Bhatturatthe parakkanto, dhammayutto {note:dhamme yutto (sī. pī.)} vihaṅgamo.
::

::hangnum
46\.
::

::gatha1
‘‘Attanāyaṃ {note:attano yaṃ (syā.)} cajitvāna, jīvitaṃ jīvitāraho;
::

::gathalast
Anutthunanto āsīno, bhattu yācittha jīvitaṃ.
::

::hangnum
47\.
::

::gatha1
‘‘Tassa taṃ vacanaṃ sutvā, pasādamahamajjhagā;
::

::gathalast
Tato naṃ pāmuciṃ {note:pāmuñciṃ (pī. ka.)} pāsā, anuññāsiṃ sukhena ca.
::

::hangnum
48\.
::

::gatha1
‘‘‘So {pb:T:2.0073}{pb:M:2.0087} patīto pamuttena, bhattunā bhattugāravo;
::

::gathalast
Ajjhabhāsatha vakkaṅgo, vācaṃ kaṇṇasukhaṃ bhaṇaṃ.
::

::hangnum
49\.
::

::gatha1
‘‘‘Evaṃ luddaka nandassu, saha sabbehi ñātibhi;
::

::gathalast
Yathāhamajja nandāmi, muttaṃ disvā dijādhipaṃ.
::

::hangnum
50\.
::

::gatha1
‘‘‘Ehi taṃ anusikkhāmi, yathā tvamapi lacchase;
::

::gathalast
Lābhaṃ tavāyaṃ dhataraṭṭho, pāpaṃ kiñci na dakkhati.
::

::hangnum
51\.
::

::gatha1
‘‘‘Khippamantepuraṃ netvā {note:gantvā (sabbattha)}, rañño dassehi no ubho;
::

::gathalast
Abaddhe pakatibhūte, kāje ubhayato ṭhite.
::

::hangnum
52\.
::

::gatha1
‘‘‘Dhataraṭṭhā mahārāja, haṃsādhipatino ime;
::

::gathalast
Ayañhi rājā haṃsānaṃ, ayaṃ senāpatītaro.
::

::hangnum
53\.
::

::gatha1
‘‘‘Asaṃsayaṃ imaṃ disvā, haṃsarājaṃ narādhipo;
::

::gathalast
Patīto sumano vitto, bahuṃ dassati te dhanaṃ’.
::

::hangnum
54\.
::

::gatha1
‘‘Evametassa vacanā, ānītāme ubho mayā;
::

::gathalast
Ettheva hi ime āsuṃ {note:assu (sī. syā. pī.)}, ubho anumatā mayā.
::

::hangnum
55\.
::

::gatha1
‘‘Soyaṃ evaṃ gato pakkhī, dijo paramadhammiko;
::

::gathalast
Mādisassa hi luddassa, janayeyyātha maddavaṃ.
::

::hangnum
56\.
::

::gatha1
‘‘Upāyanañca {pb:V:2.0063} te deva, nāññaṃ passāmi edisaṃ;
::

::gathalast
Sabbasākuṇikāgāme, taṃ passa manujādhipa’’.
::

::hangnum
57\.
::

::gatha1
‘‘Disvā nisinnaṃ rājānaṃ, pīṭhe sovaṇṇaye subhe;
::

::gathalast
Ajjhabhāsatha vakkaṅgo, vācaṃ kaṇṇasukhaṃ bhaṇaṃ.
::

::hangnum
58\.
::

::gatha1
‘‘Kaccinnu {pb:T:2.0074} bhoto kusalaṃ, kacci bhoto anāmayaṃ;
::

::gathalast
Kacci raṭṭhamidaṃ phītaṃ, dhammena manusāsasi’’.
::

::hangnum
59\.
::

::gatha1
‘‘Kusalañceva me haṃsa, atho haṃsa anāmayaṃ;
::

::gathalast
Atho raṭṭhamidaṃ phītaṃ, dhammena manusāsahaṃ’’ {note:manusissati (sī. pī.)}.
::

::hangnum
60\.
::

::gatha1
‘‘Kacci bhoto amaccesu, doso koci na vijjati;
::

::gathalast
Kacci ca {note:kaccinnu (sī. pī.)} te tavatthesu, nāvakaṅkhanti jīvitaṃ’’.
::

::hangnum
61\.
::

::gatha1
‘‘Athopi {pb:M:2.0088} me amaccesu, doso koci na vijjati;
::

::gathalast
Athopi te {note:athopime (sī. pī.)} mamatthesu, nāvakaṅkhanti jīvitaṃ’’.
::

::hangnum
62\.
::

::gatha1
‘‘Kacci te sādisī bhariyā, assavā piyabhāṇinī;
::

::gathalast
Puttarūpayasūpetā, tava chandavasānugā’’.
::

::hangnum
63\.
::

::gatha1
‘‘Atho me sādisī bhariyā, assavā piyabhāṇinī;
::

::gathalast
Puttarūpayasūpetā, mama chandavasānugā’’.
::

::hangnum
64\.
::

::gatha1
‘‘Bhavantaṃ {note:bhavaṃ tu (sī. pī.), bhavannu (syā.)} kacci nu mahā-sattuhatthattataṃ {note:hatthatthataṃ (sī. syā. pī.)} gato;
::

::gathalast
Dukkhamāpajji vipulaṃ, tasmiṃ paṭhamamāpade.
::

::hangnum
65\.
::

::gatha1
‘‘Kacci yantāpatitvāna, daṇḍena samapothayi;
::

::gathalast
Evametesaṃ jammānaṃ, pātikaṃ {note:pākatikaṃ (sī. pī.)} bhavati tāvade’’.
::

::hangnum
66\.
::

::gatha1
‘‘Khemamāsi mahārāja, evamāpadiyā sati {note:evamāpadi saṃsati (sī. pī.)};
::

::gathalast
Na cāyaṃ kiñci rasmāsu, sattūva samapajjatha.
::

::hangnum
67\.
::

::gatha1
‘‘Paccagamittha nesādo, pubbeva ajjhabhāsatha;
::

::gathalast
Tadāyaṃ sumukhoyeva, paṇḍito paccabhāsatha.
::

::hangnum
68\.
::

::gatha1
‘‘Tassa {pb:T:2.0075} taṃ vacanaṃ sutvā, pasādamayamajjhagā;
::

::gathalast
Tato maṃ pāmucī pāsā, anuññāsi sukhena ca.
::

::hangnum
69\.
::

::gatha1
‘‘Idañca sumukheneva, etadatthāya cintitaṃ;
::

::gathalast
Bhoto sakāsegamanaṃ {note:sakāse + āgamanaṃ}, etassa dhanamicchatā’’.
::

::hangnum
70\.
::

::gatha1
‘‘Svāgatañcevidaṃ bhavataṃ, patīto casmi dassanā;
::

::gathalast
Eso cāpi bahuṃ vittaṃ, labhataṃ yāvadicchati’’ {note:yāvaticchati (sī. pī.)}.
::

::hangnum
71\.
::

::gatha1
‘‘Santappayitvā {pb:V:2.0064} nesādaṃ, bhogehi manujādhipo;
::

::gathalast
Ajjhabhāsatha vakkaṅgaṃ, vācaṃ kaṇṇasukhaṃ bhaṇaṃ’’.
::

::hangnum
72\.
::

::gatha1
‘‘Yaṃ khalu dhammamādhīnaṃ, vaso vattati kiñcanaṃ;
::

::gathalast
Sabbatthissariyaṃ tava {note:sabbatthissariyaṃ bhavataṃ (sī. syā. pī.), sabbissariyaṃ bhavataṃ (syā. ka.)}, taṃ pasāsa {note:pasāsatha (sī. syā. pī.)} yadicchatha.
::

::hangnum
73\.
::

::gatha1
‘‘Dānatthaṃ {pb:M:2.0089} upabhottuṃ vā, yaṃ caññaṃ upakappati;
::

::gathalast
Etaṃ dadāmi vo vittaṃ, issariyaṃ {note:isseraṃ (sī.), issaraṃ (pī.)} vissajāmi vo’’.
::

::hangnum
74\.
::

::gatha1
‘‘Yathā ca myāyaṃ sumukho, ajjhabhāseyya paṇḍito;
::

::gathalast
Kāmasā buddhisampanno, taṃ myāssa paramappiyaṃ’’.
::

::hangnum
75\.
::

::gatha1
‘‘Ahaṃ khalu mahārāja, nāgarājārivantaraṃ;
::

::gathalast
Paṭivattuṃ na sakkomi, na me so vinayo siyā.
::

::hangnum
76\.
::

::gatha1
‘‘Amhākañceva so {note:yo (sī. pī.)} seṭṭho, tvañca uttamasattavo;
::

::gathalast
Bhūmipālo manussindo, pūjā bahūhi hetuhi.
::

::hangnum
77\.
::

::gatha1
‘‘Tesaṃ ubhinnaṃ bhaṇataṃ, vattamāne vinicchaye;
::

::gathalast
Nantaraṃ {note:nāntaraṃ (sī. pī.)} paṭivattabbaṃ, pessena {note:pesena (ka.)} manujādhipa’’.
::

::hangnum
78\.
::

::gatha1
‘‘Dhammena {pb:T:2.0076} kira nesādo, paṇḍito aṇḍajo iti;
::

::gathalast
Na heva akatattassa, nayo etādiso siyā.
::

::hangnum
79\.
::

::gatha1
‘‘Evaṃ aggapakatimā, evaṃ uttamasattavo;
::

::gathalast
Yāvatatthi mayā diṭṭhā, nāññaṃ passāmi edisaṃ.
::

::hangnum
80\.
::

::gatha1
‘‘Tuṭṭhosmi vo pakatiyā, vākyena madhurena ca;
::

::gathalast
Eso cāpi mamacchando, ciraṃ passeyya vo ubho’’.
::

::hangnum
81\.
::

::gatha1
‘‘Yaṃ kiccaṃ {note:yaṃkiñci (pī.)} parame mitte, katamasmāsu {note:rasmāsu (sī. pī.)} taṃ tayā;
::

::gathalast
Pattā nissaṃsayaṃ tyāmhā {note:tyamhā (pī.)}, bhattirasmāsu yā tava.
::

::hangnum
82\.
::

::gatha1
‘‘Aduñca nūna sumahā, ñātisaṅghassa mantaraṃ;
::

::gathalast
Adassanena asmākaṃ {note:amhākaṃ (sī. pī.)}, dukkhaṃ bahūsu pakkhisu.
::

::hangnum
83\.
::

::gatha1
‘‘Tesaṃ sokavighātāya, tayā anumatā mayaṃ;
::

::gathalast
Taṃ padakkhiṇato katvā, ñātiṃ {note:ñātī (sī. syā. pī.)} passemurindama {note:passemarindama (sī. pī.)}.
::

::hangnum
84\.
::

::gatha1
‘‘Addhāhaṃ vipulaṃ pītiṃ, bhavataṃ vindāmi dassanā;
::

::gathalast
Eso cāpi mahā attho, ñātivissāsanā siyā’’.
::

::hangnum
85\.
::

::gatha1
‘‘Idaṃ {pb:M:2.0090} vatvā dhataraṭṭho {note:dhataraṭṭhā (sī.)}, haṃsarājā narādhipaṃ;
::

::gathalast
Uttamaṃ javamanvāya {note:uttamajavamattāya (sī. pī.)}, ñātisaṅghaṃ upāgamuṃ.
::

::hangnum
86\.
::

::gatha1
‘‘Te {pb:V:2.0065} aroge anuppatte, disvāna parame dije;
::

::gathalast
Kekāti makaruṃ haṃsā, puthusaddo ajāyatha.
::

::hangnum
87\.
::

::gatha1
‘‘Te patītā pamuttena, bhattunā bhattugāravā;
::

::gathalast
Samantā parikiriṃsu {note:parikariṃsu (sī. syā. pī.)}, aṇḍajā laddhapaccayā’’.
::

::hangnum
88\.
::

::gatha1
‘‘Evaṃ {pb:T:2.0077} mittavataṃ atthā, sabbe honti padakkhiṇā;
::

::gathalast
Haṃsā yathā dhataraṭṭhā, ñātisaṅghaṃ upāgamu’’nti.
::

::centre
Cūḷa {note:culla (sī. syā. pī.)} haṃsajātakaṃ paṭhamaṃ.
::

#### 534. Mahāhaṃsajātakaṃ (2)

::hangnum
89\.
::

::gatha1
‘‘Ete haṃsā pakkamanti, vakkaṅgā bhayameritā;
::

::gathalast
Harittaca hemavaṇṇa, kāmaṃ sumukha pakkama.
::

::hangnum
90\.
::

::gatha1
‘‘Ohāya maṃ ñātigaṇā, ekaṃ pāsavasaṃ gataṃ;
::

::gathalast
Anapekkhamānā gacchanti, kiṃ eko avahīyasi.
::

::hangnum
91\.
::

::gatha1
‘‘Pateva patataṃ seṭṭha, natthi baddhe sahāyatā;
::

::gathalast
Mā anīghāya hāpesi, kāmaṃ sumukha pakkama’’.
::

::hangnum
92\.
::

::gatha1
‘‘Nāhaṃ dukkhaparetopi {note:dukkhapareto’’ti (jā. 1.15.136) aṭṭhakathāyo oloketabbā}, dhataraṭṭha tuvaṃ {note:tavaṃ (sī. pī.)} jahe;
::

::gathalast
Jīvitaṃ maraṇaṃ vā me, tayā saddhiṃ bhavissati.
::

::hangnum
93\.
::

::gatha1
‘‘Nāhaṃ dukkhaparetopi, dhataraṭṭha tuvaṃ jahe;
::

::gathalast
Na maṃ anariyasaṃyutte, kamme yojetumarahasi.
::

::hangnum
94\.
::

::gatha1
‘‘Sakumāro sakhā tyasmi, sacitte casmi te {note:samite (pī.), tyasmi te (ka.)} ṭhito;
::

::gathalast
Ñāto senāpati tyāhaṃ, haṃsānaṃ pavaruttama.
::

::hangnum
95\.
::

::gatha1
‘‘Kathaṃ {pb:M:2.0091} ahaṃ vikatthissaṃ {note:vikattissaṃ (pī.)}, ñātimajjhe ito gato;
::

::gatha2
Taṃ hitvā patataṃ seṭṭha, kiṃ te vakkhāmito gato;
::

::gathalast
Idha pāṇaṃ cajissāmi, nānariyaṃ {note:na anariyaṃ (pī.)} kattumussahe’’.
::

::hangnum
96\.
::

::gatha1
‘‘Eso {pb:T:2.0078} hi dhammo sumukha, yaṃ tvaṃ ariyapathe ṭhito;
::

::gathalast
Yo bhattāraṃ sakhāraṃ maṃ, na pariccattumussahe.
::

::hangnum
97\.
::

::gatha1
‘‘Tañhi me pekkhamānassa, bhayaṃ natveva jāyati;
::

::gathalast
Adhigacchasi tvaṃ mayhaṃ, evaṃ bhūtassa jīvitaṃ’’.
::

::hangnum
98\.
::

::gatha1
‘‘Iccevaṃ {pb:V:2.0066} {note:icceva (sī. pī.)} mantayantānaṃ, ariyānaṃ ariyavuttinaṃ;
::

::gathalast
Daṇḍamādāya nesādo, āpatī {note:āpadī (ka.)} turito bhusaṃ.
::

::hangnum
99\.
::

::gatha1
‘‘Tamāpatantaṃ disvāna, sumukho atibrūhayi {note:aparibrūhayi (sī. pī.)};
::

::gathalast
Aṭṭhāsi purato rañño, haṃso vissāsayaṃ byadhaṃ {note:byathaṃ (sī. syā. pī.)}.
::

::hangnum
100\.
::

::gatha1
‘‘Mā bhāyi patataṃ seṭṭha, na hi bhāyanti tādisā;
::

::gatha2
Ahaṃ yogaṃ payuñjissaṃ, yuttaṃ dhammūpasaṃhitaṃ;
::

::gathalast
Tena pariyāpadānena {note:pariyādānena (ka.)}, khippaṃ pāsā pamokkhasi’’.
::

::hangnum
101\.
::

::gatha1
‘‘Tassa taṃ vacanaṃ sutvā, sumukhassa subhāsitaṃ;
::

::gathalast
Pahaṭṭhalomo nesādo, añjalissa paṇāmayi.
::

::hangnum
102\.
::

::gatha1
‘‘Na me sutaṃ vā diṭṭhaṃ vā, bhāsanto mānusiṃ dijo;
::

::gathalast
Ariyaṃ bruvāno {note:brūhanto (syā. ka.)} vakkaṅgo, cajanto mānusiṃ giraṃ.
::

::hangnum
103\.
::

::gatha1
‘‘Kinnu tāyaṃ dijo hoti, mutto baddhaṃ upāsasi;
::

::gathalast
Ohāya sakuṇā yanti, kiṃ eko avahīyasi’’.
::

::hangnum
104\.
::

::gatha1
‘‘Rājā me so dijāmitta, senāpaccassa kārayiṃ;
::

::gathalast
Tamāpade pariccattuṃ, nussahe vihagādhipaṃ.
::

::hangnum
105\.
::

::gatha1
‘‘Mahāgaṇāya bhattā me, mā eko byasanaṃ agā;
::

::gathalast
Tathā {pb:T:2.0079} taṃ samma nesāda, bhattāyaṃ abhito rame’’.
::

::hangnum
106\.
::

::gatha1
‘‘Ariyavattasi {pb:M:2.0092} vakkaṅga, yo piṇḍamapacāyasi;
::

::gathalast
Cajāmi te taṃ bhattāraṃ, gacchathūbho {note:gacchatu bho (pī.)} yathāsukhaṃ’’.
::

::hangnum
107\.
::

::gatha1
‘‘Sace attappayogena, ohito haṃsapakkhinaṃ;
::

::gathalast
Paṭigaṇhāma te samma, etaṃ abhayadakkhiṇaṃ.
::

::hangnum
108\.
::

::gatha1
‘‘No ce attappayogena, ohito haṃsapakkhinaṃ;
::

::gathalast
Anissaro muñcamamhe, theyyaṃ kayirāsi luddaka’’.
::

::hangnum
109\.
::

::gatha1
‘‘Yassa tvaṃ bhatako {note:bhaṭako (ka.)} rañño, kāmaṃ tasseva pāpaya;
::

::gathalast
Tattha saṃyamano {note:saṃyamāno (pī.)} rājā, yathābhiññaṃ karissati’’.
::

::hangnum
110\.
::

::gatha1
‘‘Iccevaṃ vutto nesādo, hemavaṇṇe harittace;
::

::gathalast
Ubho hatthehi saṅgayha {note:paggayha (syā. ka.)}, pañjare ajjhavodahi.
::

::hangnum
111\.
::

::gatha1
‘‘Te pañjaragate pakkhī, ubho bhassaravaṇṇine;
::

::gathalast
Sumukhaṃ dhataraṭṭhañca, luddo ādāya pakkami’’.
::

::hangnum
112\.
::

::gatha1
‘‘Harīyamāno {pb:V:2.0067} dhataraṭṭho, sumukhaṃ etadabravi;
::

::gatha2
Bāḷhaṃ bhāyāmi sumukha, sāmāya lakkhaṇūruyā;
::

::gathalast
Asmākaṃ vadhamaññāya, athattānaṃ vadhissati.
::

::hangnum
113\.
::

::gatha1
‘‘Pākahaṃsā ca sumukha, suhemā hemasuttacā;
::

::gathalast
Koñcī samuddatīreva, kapaṇā nūna rucchati’’.
::

::hangnum
114\.
::

::gatha1
‘‘Evaṃ mahanto lokassa, appameyyo mahāgaṇī;
::

::gathalast
Ekitthimanusoceyya, nayidaṃ paññavatāmiva.
::

::hangnum
115\.
::

::gatha1
‘‘Vātova {pb:T:2.0080} gandhamādeti, ubhayaṃ chekapāpakaṃ;
::

::gathalast
Bālo āmakapakkaṃva, lolo andhova āmisaṃ.
::

::hangnum
116\.
::

::gatha1
‘‘Avinicchayaññu atthesu, mandova paṭibhāsi {note:paṭibhāti (ka.)} maṃ;
::

::gathalast
Kiccākiccaṃ na jānāsi, sampatto kālapariyāyaṃ.
::

::hangnum
117\.
::

::gatha1
‘‘Aḍḍhummatto udīresi, yo seyyā maññasitthiyo;
::

::gathalast
Bahusādhāraṇā hetā, soṇḍānaṃva surāgharaṃ.
::

::hangnum
118\.
::

::gatha1
‘‘Māyā {pb:M:2.0093} cesā marīcī ca, soko rogo cupaddavo;
::

::gatha2
Kharā ca bandhanā cetā, maccupāsā guhāsayā {note:paccupāso guhāsayo (sī. pī.)};
::

::gathalast
Tāsu yo vissase poso, so naresu narādhamo’’.
::

::hangnum
119\.
::

::gatha1
‘‘Yaṃ vuddhehi upaññātaṃ, ko taṃ ninditumarahati;
::

::gathalast
Mahābhūtitthiyo nāma, lokasmiṃ udapajjisuṃ.
::

::hangnum
120\.
::

::gatha1
‘‘Khiḍḍā paṇihitā tyāsu, rati tyāsu patiṭṭhitā;
::

::gatha2
Bījāni tyāsu rūhanti, yadidaṃ sattā pajāyare;
::

::gathalast
Tāsu ko nibbide {note:nibbije (ka.)} poso, pāṇamāsajja pāṇibhi {note:pāṇahi (sī.)}.
::

::hangnum
121\.
::

::gatha1
‘‘Tvameva nañño sumukha, thīnaṃ atthesu yuñjasi;
::

::gathalast
Tassa tyajja bhaye jāte, bhītena jāyate mati.
::

::hangnum
122\.
::

::gatha1
‘‘Sabbo hi saṃsayaṃ patto, bhayaṃ bhīru titikkhati;
::

::gathalast
Paṇḍitā ca mahantāno {note:mahattāno (sī.)}, atthe yuñjanti duyyuje.
::

::hangnum
123\.
::

::gatha1
‘‘Etadatthāya rājāno, sūramicchanti mantinaṃ;
::

::gathalast
Paṭibāhati yaṃ sūro, āpadaṃ attapariyāyaṃ.
::

::hangnum
124\.
::

::gatha1
‘‘Mā {pb:T:2.0081} no ajja vikantiṃsu, rañño sūdā mahānase;
::

::gathalast
Tathā hi vaṇṇo pattānaṃ, phalaṃ veḷuṃva taṃ vadhi.
::

::hangnum
125\.
::

::gatha1
‘‘Muttopi {pb:V:2.0068} na icchi {note:nicchasi (ka.)} uḍḍetuṃ {note:oḍḍetuṃ (sī.)}, sayaṃ bandhaṃ upāgami;
::

::gathalast
Sopajja saṃsayaṃ patto, atthaṃ gaṇhāhi mā mukhaṃ’’.
::

::hangnum
126\.
::

::gatha1
‘‘So taṃ {note:tvaṃ (syā. pī.)} yogaṃ payuñjassu, yuttaṃ dhammūpasaṃhitaṃ {note:dhammopasañhitaṃ (ka.)};
::

::gathalast
Tava pariyāpadānena, mama pāṇesanaṃ cara’’.
::

::hangnum
127\.
::

::gatha1
‘‘Mā bhāyi patataṃ seṭṭha, na hi bhāyanti tādisā;
::

::gatha2
Ahaṃ yogaṃ payuñjissaṃ, yuttaṃ dhammūpasaṃhitaṃ {note:dhammopasañhitaṃ (ka.)};
::

::gathalast
Mama pariyāpadānena, khippaṃ pāsā pamokkhasi’’.
::

::hangnum
128\.
::

::gatha1
‘‘So {note:sa (sī.)} luddo haṃsakājena {note:haṃsakācena (pī.)}, rājadvāraṃ upāgami;
::

::gathalast
Paṭivedetha maṃ rañño, dhataraṭṭhāyamāgato’’.
::

::hangnum
129\.
::

::gatha1
‘‘Te {pb:M:2.0094} disvā puññasaṃkāse, ubho lakkhaṇasammate {note:lakkhaññāsammate (sī. pī.)};
::

::gathalast
Khalu saṃyamano rājā, amacce ajjhabhāsatha.
::

::hangnum
130\.
::

::gatha1
‘‘Detha luddassa vatthāni, annaṃ pānañca bhojanaṃ;
::

::gathalast
Kāmaṃ karo hiraññassa, yāvanto esa icchati’’.
::

::hangnum
131\.
::

::gatha1
‘‘Disvā luddaṃ pasannattaṃ, kāsirājā tadabravi;
::

::gathalast
Yadyāyaṃ {note:yadāyaṃ (sī. syā. pī.)} samma khemaka, puṇṇā haṃsehi tiṭṭhati.
::

::hangnum
132\.
::

::gatha1
‘‘Kathaṃ rucimajjhagataṃ, pāsahattho upāgami;
::

::gathalast
Okiṇṇaṃ ñātisaṅghehi, nimmajjhimaṃ {note:nimajjhimaṃ (sī. pī. ka.)} kathaṃ gahi’’.
::

::hangnum
133\.
::

::gatha1
‘‘Ajja me sattamā ratti, adanāni {note:ādānāni (syā. pī. ka.)} upāsato {note:upāgato (ka.)};
::

::gathalast
Padametassa {pb:T:2.0082} anvesaṃ, appamatto ghaṭassito.
::

::hangnum
134\.
::

::gatha1
‘‘Athassa padamaddakkhiṃ, carato adanesanaṃ;
::

::gathalast
Tatthāhaṃ odahiṃ pāsaṃ, evaṃ taṃ {note:evetaṃ (sī. pī.)} dijamaggahiṃ’’.
::

::hangnum
135\.
::

::gatha1
‘‘Ludda dve ime sakuṇā, atha ekoti bhāsasi;
::

::gathalast
Cittaṃ nu te vipariyattaṃ {note:vipariyatthaṃ (pī.)}, adu kinnu jigīsasi’’ {note:jigiṃsasi (sī. pī.)}.
::

::hangnum
136\.
::

::gatha1
‘‘Yassa lohitakā tālā, tapanīyanibhā subhā;
::

::gathalast
Uraṃ saṃhacca tiṭṭhanti, so me bandhaṃ upāgami.
::

::hangnum
137\.
::

::gatha1
‘‘Athāyaṃ bhassaro pakkhī, abaddho baddhamāturaṃ;
::

::gathalast
Ariyaṃ bruvāno aṭṭhāsi, cajanto mānusiṃ giraṃ’’.
::

::hangnum
138\.
::

::gatha1
‘‘Atha kiṃ {note:atha kinnu (sī. pī.), kathaṃ nu (syā.)} dāni sumukha, hanuṃ saṃhacca tiṭṭhasi;
::

::gathalast
Adu me parisaṃ patto, bhayā bhīto na bhāsasi’’.
::

::hangnum
139\.
::

::gatha1
‘‘Nāhaṃ {pb:V:2.0069} kāsipati bhīto, ogayha parisaṃ tava;
::

::gathalast
Nāhaṃ bhayā na bhāsissaṃ, vākyaṃ atthamhi tādise’’.
::

::hangnum
140\.
::

::gatha1
‘‘Na te abhisaraṃ passe, na rathe napi pattike;
::

::gathalast
Nāssa cammaṃ va kīṭaṃ vā, vammite ca dhanuggahe.
::

::hangnum
141\.
::

::gatha1
‘‘Na {pb:M:2.0095} hiraññaṃ suvaṇṇaṃ vā, nagaraṃ vā sumāpitaṃ;
::

::gatha2
Okiṇṇaparikhaṃ duggaṃ, daḷhamaṭṭālakoṭṭhakaṃ;
::

::gathalast
Yattha paviṭṭho sumukha, bhāyitabbaṃ na bhāyasi’’.
::

::hangnum
142\.
::

::gatha1
‘‘Na me abhisarenattho, nagarena dhanena vā;
::

::gathalast
Apathena pathaṃ yāma, antalikkhecarā mayaṃ.
::

::hangnum
143\.
::

::gatha1
‘‘Sutā {pb:T:2.0083} ca paṇḍitā tyamhā, nipuṇā atthacintakā {note:catthacintakā (ka.)};
::

::gathalast
Bhāsematthavatiṃ vācaṃ, sacce cassa patiṭṭhito.
::

::hangnum
144\.
::

::gatha1
‘‘Kiñca tuyhaṃ asaccassa, anariyassa karissati;
::

::gathalast
Musāvādissa luddassa, bhaṇitampi subhāsitaṃ’’.
::

::hangnum
145\.
::

::gatha1
‘‘Taṃ brāhmaṇānaṃ vacanā, imaṃ khemamakārayi {note:khemikārayi (sī. pī.)};
::

::gathalast
Abhayañca tayā ghuṭṭhaṃ, imāyo dasadhā disā.
::

::hangnum
146\.
::

::gatha1
‘‘Ogayha te pokkharaṇiṃ, vippasannodakaṃ suciṃ;
::

::gathalast
Pahūtaṃ cādanaṃ tattha, ahiṃsā cettha pakkhinaṃ.
::

::hangnum
147\.
::

::gatha1
‘‘Idaṃ sutvāna nigghosaṃ, āgatamha tavantike;
::

::gathalast
Te te bandhasma pāsena, etaṃ te bhāsitaṃ musā.
::

::hangnum
148\.
::

::gatha1
‘‘Musāvādaṃ purakkhatvā, icchālobhañca pāpakaṃ;
::

::gathalast
Ubho sandhimatikkamma, asātaṃ upapajjati’’.
::

::hangnum
149\.
::

::gatha1
‘‘Nāparajjhāma sumukha, napi lobhāva maggahiṃ;
::

::gathalast
Sutā ca paṇḍitātyattha, nipuṇā atthacintakā.
::

::hangnum
150\.
::

::gatha1
‘‘Appevatthavatiṃ vācaṃ, byāhareyyuṃ {note:byākareyyuṃ (sī. pī.)} idhāgatā;
::

::gathalast
Tathā taṃ samma nesādo, vutto sumukha maggahi’’.
::

::hangnum
151\.
::

::gatha1
‘‘Neva bhītā {note:bhūtā (syā. ka.)} kāsipati, upanītasmi jīvite;
::

::gathalast
Bhāsematthavatiṃ vācaṃ, sampattā kālapariyāyaṃ.
::

::hangnum
152\.
::

::gatha1
‘‘Yo migena migaṃ hanti, pakkhiṃ vā pana pakkhinā;
::

::gathalast
Sutena vā sutaṃ kiṇyā {note:kiṇe (sī. pī.)}, kiṃ anariyataraṃ tato.
::

::hangnum
153\.
::

::gatha1
‘‘Yo {pb:T:2.0084}{pb:V:2.0070}{pb:M:2.0096} cāriyarudaṃ {note:ca ariyarudaṃ (sī. pī.)} bhāse, anariyadhammavassito {note:anariyadhammamavassito (sī.)};
::

::gathalast
Ubho so dhaṃsate lokā, idha ceva parattha ca.
::

::hangnum
154\.
::

::gatha1
‘‘Na majjetha yasaṃ patto, na byādhe {note:byathe (sī. pī.)} pattasaṃsayaṃ;
::

::gathalast
Vāyametheva kiccesu, saṃvare vivarāni ca.
::

::hangnum
155\.
::

::gatha1
‘‘Ye vuddhā abbhatikkantā {note:nābbhacikkhantā (ka.)}, sampattā kālapariyāyaṃ;
::

::gathalast
Idha dhammaṃ caritvāna, evaṃte {note:evete (sī. pī.)} tidivaṃ gatā.
::

::hangnum
156\.
::

::gatha1
‘‘Idaṃ sutvā kāsipati, dhammamattani pālaya;
::

::gathalast
Dhataraṭṭhañca muñcāhi, haṃsānaṃ pavaruttamaṃ’’.
::

::hangnum
157\.
::

::gatha1
‘‘Āharantudakaṃ pajjaṃ, āsanañca mahārahaṃ;
::

::gathalast
Pañjarato pamokkhāmi, dhataraṭṭhaṃ yasassinaṃ.
::

::hangnum
158\.
::

::gatha1
‘‘Tañca senāpatiṃ dhīraṃ, nipuṇaṃ atthacintakaṃ;
::

::gathalast
Yo sukhe sukhito raññe {note:rañño (sī. syā. pī. ka.)}, dukkhite hoti dukkhito.
::

::hangnum
159\.
::

::gatha1
‘‘Ediso kho arahati, piṇḍamasnātu bhattuno;
::

::gathalast
Yathāyaṃ sumukho rañño, pāṇasādhāraṇo sakhā’’.
::

::hangnum
160\.
::

::gatha1
‘‘Pīṭhañca sabbasovaṇṇaṃ, aṭṭhapādaṃ manoramaṃ;
::

::gathalast
Maṭṭhaṃ kāsikamatthannaṃ {note:kāsikapatthiṇṇaṃ (sī.), kāsikavatthinaṃ (syā. pī.)}, dhataraṭṭho upāvisi.
::

::hangnum
161\.
::

::gatha1
‘‘Kocchañca sabbasovaṇṇaṃ, veyyagghaparisibbitaṃ;
::

::gathalast
Sumukho ajjhupāvekkhi, dhataraṭṭhassanantarā {note:anantaraṃ (sī.)}.
::

::hangnum
162\.
::

::gatha1
‘‘Tesaṃ kañcanapattehi, puthū ādāya kāsiyo;
::

::gathalast
Haṃsānaṃ abhihāresuṃ, aggarañño pavāsitaṃ’’.
::

::hangnum
163\.
::

::gatha1
‘‘Disvā {pb:T:2.0085} abhihaṭaṃ aggaṃ, kāsirājena pesitaṃ;
::

::gathalast
Kusalo khattadhammānaṃ, tato pucchi anantarā.
::

::hangnum
164\.
::

::gatha1
‘‘Kaccinnu bhoto kusalaṃ, kacci bhoto anāmayaṃ;
::

::gathalast
Kacci raṭṭhamidaṃ phītaṃ, dhammena manusāsasi’’.
::

::hangnum
165\.
::

::gatha1
‘‘Kusalañceva {pb:M:2.0097} me haṃsa, atho haṃsa anāmayaṃ;
::

::gathalast
Atho raṭṭhamidaṃ phītaṃ, dhammenaṃ manusāsahaṃ.
::

::hangnum
166\.
::

::gatha1
‘‘Kacci bhoto amaccesu, doso koci na vijjati;
::

::gathalast
Kacci ca te tavatthesu, nāvakaṅkhanti jīvitaṃ’’.
::

::hangnum
167\.
::

::gatha1
‘‘Athopi me amaccesu, doso koci na vijjati;
::

::gathalast
Athopi te mamatthesu, nāvakaṅkhanti jīvitaṃ’’.
::

::hangnum
168\.
::

::gatha1
‘‘Kacci {pb:V:2.0071} te sādisī bhariyā, assavā piyabhāṇinī;
::

::gathalast
Puttarūpayasūpetā, tava chandavasānugā’’.
::

::hangnum
169\.
::

::gatha1
‘‘Atho me sādisī bhariyā, assavā piyabhāṇinī;
::

::gathalast
Puttarūpayasūpetā, mama chandavasānugā’’.
::

::hangnum
170\.
::

::gatha1
‘‘Kacci raṭṭhaṃ anuppīḷaṃ, akutociupaddavaṃ;
::

::gathalast
Asāhasena dhammena, samena manusāsasi’’.
::

::hangnum
171\.
::

::gatha1
‘‘Atho raṭṭhaṃ anuppīḷaṃ, akutociupaddavaṃ;
::

::gathalast
Asāhasena dhammena, samena manusāsahaṃ’’.
::

::hangnum
172\.
::

::gatha1
‘‘Kacci santo apacitā, asanto parivajjitā;
::

::gathalast
No ce {note:ca (syā. ka.)} dhammaṃ niraṃkatvā, adhammamanuvattasi’’.
::

::hangnum
173\.
::

::gatha1
‘‘Santo {pb:T:2.0086} ca me apacitā, asanto parivajjitā;
::

::gathalast
Dhammamevānuvattāmi, adhammo me niraṅkato’’.
::

::hangnum
174\.
::

::gatha1
‘‘Kacci nānāgataṃ {note:kacci nunāgataṃ (syā. ka.)} dīghaṃ, samavekkhasi khattiya;
::

::gathalast
Kacci matto {note:na matto (sī.)} madanīye, paralokaṃ na santasi’’.
::

::hangnum
175\.
::

::gatha1
‘‘Nāhaṃ anāgataṃ {note:ahaṃ anāgataṃ (syā.)} dīghaṃ, samavekkhāmi pakkhima;
::

::gathalast
Ṭhito dasasu dhammesu, paralokaṃ na santase {note:santasiṃ (syā.)}.
::

::hangnum
176\.
::

::gatha1
‘‘Dānaṃ sīlaṃ pariccāgaṃ, ajjavaṃ maddavaṃ tapaṃ;
::

::gathalast
Akkodhaṃ avihiṃsañca, khantiñca {note:khantī ca (ka.)} avirodhanaṃ.
::

::hangnum
177\.
::

::gatha1
‘‘Iccete kusale dhamme, ṭhite passāmi attani;
::

::gathalast
Tato me jāyate pīti, somanassañcanappakaṃ.
::

::hangnum
178\.
::

::gatha1
‘‘Sumukho {pb:M:2.0098} ca acintetvā, visajji {note:vissaji (sī. pī.)} pharusaṃ giraṃ;
::

::gathalast
Bhāvadosamanaññāya, asmākāyaṃ vihaṅgamo.
::

::hangnum
179\.
::

::gatha1
‘‘So kuddho pharusaṃ vācaṃ, nicchāresi ayoniso;
::

::gathalast
Yānasmāsu {note:yānasmāsu (sī. syā pī.)} na vijjanti, nayidaṃ {note:na idaṃ (sī. pī.)} paññavatāmiva’’.
::

::hangnum
180\.
::

::gatha1
‘‘Atthi me taṃ atisāraṃ, vegena manujādhipa;
::

::gathalast
Dhataraṭṭhe ca baddhasmiṃ, dukkhaṃ me vipulaṃ ahu.
::

::hangnum
181\.
::

::gatha1
‘‘Tvaṃ no pitāva puttānaṃ, bhūtānaṃ dharaṇīriva;
::

::gathalast
Asmākaṃ adhipannānaṃ, khamassu rājakuñjara’’.
::

::hangnum
182\.
::

::gatha1
‘‘Etaṃ {note:evaṃ (syā. ka.)} te anumodāma, yaṃ bhāvaṃ na nigūhasi;
::

::gathalast
Khilaṃ pabhindasi pakkhi, ujukosi vihaṅgama’’.
::

::hangnum
183\.
::

::gatha1
‘‘Yaṃ {pb:T:2.0087}{pb:V:2.0072} kiñci ratanaṃ atthi, kāsirāja nivesane;
::

::gathalast
Rajataṃ jātarūpañca, muttā veḷuriyā bahū.
::

::hangnum
184\.
::

::gatha1
‘‘Maṇayo saṅkhamuttañca, vatthakaṃ haricandanaṃ;
::

::gatha2
Ajinaṃ dantabhaṇḍañca, lohaṃ kāḷāyasaṃ bahuṃ;
::

::gathalast
Etaṃ dadāmi vo vittaṃ, issariyaṃ {note:isseraṃ (sī.), issaraṃ (syā. pī. ka.)} vissajāmi vo’’.
::

::hangnum
185\.
::

::gatha1
‘‘Addhā apacitā tyamhā, sakkatā ca rathesabha;
::

::gathalast
Dhammesu vattamānānaṃ, tvaṃ no ācariyo bhava.
::

::hangnum
186\.
::

::gatha1
‘‘Ācariya samanuññātā, tayā anumatā mayaṃ;
::

::gathalast
Taṃ padakkhiṇato katvā, ñātiṃ {note:ñātī (sī. syā. pī.)} passemurindama’’ {note:passemarindama (sī. pī.)}.
::

::hangnum
187\.
::

::gatha1
‘‘Sabbarattiṃ cintayitvā, mantayitvā yathātathaṃ;
::

::gathalast
Kāsirājā anuññāsi, haṃsānaṃ pavaruttamaṃ’’.
::

::hangnum
188\.
::

::gatha1
‘‘Tato ratyā vivasāne, sūriyuggamanaṃ {note:suriyassuggamanaṃ (sī. syā.), suriyuggamanaṃ (pī.)} pati;
::

::gathalast
Pekkhato kāsirājassa, bhavanā te {note:bhavanato (syā. ka.)} vigāhisuṃ’’.
::

::hangnum
189\.
::

::gatha1
‘‘Te aroge anuppatte, disvāna parame dije;
::

::gathalast
Kekāti makaruṃ haṃsā, puthusaddo ajāyatha.
::

::hangnum
190\.
::

::gatha1
‘‘Te {pb:M:2.0099} patītā pamuttena, bhattunā bhattugāravā;
::

::gathalast
Samantā parikiriṃsu, aṇḍajā laddhapaccayā’’.
::

::hangnum
191\.
::

::gatha1
‘‘Evaṃ mittavataṃ atthā, sabbe honti padakkhiṇā;
::

::gathalast
Haṃsā yathā dhataraṭṭhā, ñātisaṅghaṃ upāgamu’’nti.
::

::centre
Mahāhaṃsajātakaṃ dutiyaṃ.
::

#### 535. Sudhābhojanajātakaṃ (3)

::hangnum
192\.
::

::gatha1
‘‘Neva {pb:T:2.0088} kiṇāmi napi vikkiṇāmi, na cāpi me sannicayo ca atthi {note:idhatthi (syā.)};
::

::gathalast
Sukiccharūpaṃ vatidaṃ parittaṃ, patthodano nālamayaṃ duvinnaṃ’’.
::

::hangnum
193\.
::

::gatha1
‘‘Appamhā appakaṃ dajjā, anumajjhato majjhakaṃ;
::

::gathalast
Bahumhā bahukaṃ dajjā, adānaṃ nupapajjati {note:na upapajjati (sī. pī.)}.
::

::hangnum
194\.
::

::gatha1
‘‘Taṃ taṃ vadāmi kosiya, dehi dānāni bhuñja ca;
::

::gathalast
Ariyamaggaṃ samārūha {note:ariyaṃ maggaṃ samāruha (sī. pī.)}, nekāsī labhate sukhaṃ’’.
::

::hangnum
195\.
::

::gatha1
‘‘Moghañcassa {pb:V:2.0073} hutaṃ hoti, moghañcāpi samīhitaṃ;
::

::gathalast
Atithismiṃ yo nisinnasmiṃ, eko bhuñjati bhojanaṃ.
::

::hangnum
196\.
::

::gatha1
‘‘Taṃ taṃ vadāmi kosiya, dehi dānāni bhuñja ca;
::

::gathalast
Ariyamaggaṃ samārūha, nekāsī labhate sukhaṃ’’.
::

::hangnum
197\.
::

::gatha1
‘‘Saccañcassa hutaṃ hoti, saccañcāpi samīhitaṃ;
::

::gathalast
Atithismiṃ yo nisinnasmiṃ, neko bhuñjati bhojanaṃ.
::

::hangnum
198\.
::

::gatha1
‘‘Taṃ taṃ vadāmi kosiya, dehi dānāni bhuñja ca;
::

::gathalast
Ariyamaggaṃ samārūha, nekāsī labhate sukhaṃ’’.
::

::hangnum
199\.
::

::gatha1
‘‘Sarañca juhati poso, bahukāya gayāya ca;
::

::gathalast
Doṇe timbarutitthasmiṃ, sīghasote mahāvahe.
::

::hangnum
200\.
::

::gatha1
‘‘Atra cassa hutaṃ hoti, atra cassa samīhitaṃ;
::

::gathalast
Atithismiṃ {pb:T:2.0089} yo nisinnasmiṃ, neko bhuñjati bhojanaṃ.
::

::hangnum
201\.
::

::gatha1
‘‘Taṃ {pb:M:2.0100} taṃ vadāmi kosiya, dehi dānāni bhuñja ca;
::

::gathalast
Ariyamaggaṃ samārūha, nekāsī labhate sukhaṃ’’.
::

::hangnum
202\.
::

::gatha1
‘‘Baḷisañhi so nigilati {note:niggilati (sī. pī.)}, dīghasuttaṃ sabandhanaṃ;
::

::gathalast
Atithismiṃ yo nisinnasmiṃ, eko bhuñjati bhojanaṃ.
::

::hangnum
203\.
::

::gatha1
‘‘Taṃ taṃ vadāmi kosiya, dehi dānāni bhuñja ca;
::

::gathalast
Ariyamaggaṃ samārūha, nekāsī labhate sukhaṃ’’.
::

::hangnum
204\.
::

::gatha1
‘‘Uḷāravaṇṇā vata brāhmaṇā ime, ayañca vo sunakho kissa hetu;
::

::gathalast
Uccāvacaṃ vaṇṇanibhaṃ vikubbati, akkhātha no brāhmaṇā ke nu tumhe’’.
::

::hangnum
205\.
::

::gatha1
‘‘Cando ca sūriyo ca {note:sūriyo ca (ka.)} ubho idhāgatā, ayaṃ pana mātali devasārathi;
::

::gathalast
Sakkohamasmi tidasānamindo, eso ca kho pañcasikhoti vuccati.
::

::hangnum
206\.
::

::gatha1
‘‘Pāṇissarā mudiṅgā ca {note:mutiṅgā ca (sī. syā. pī.)}, murajālambarāni ca;
::

::gathalast
Suttamenaṃ pabodhenti, paṭibuddho ca nandati’’.
::

::hangnum
207\.
::

::gatha1
‘‘Ye kecime maccharino kadariyā, paribhāsakā samaṇabrāhmaṇānaṃ;
::

::gathalast
Idheva nikkhippa sarīradehaṃ, kāyassa {pb:T:2.0090} bhedā nirayaṃ vajanti’’.
::

::hangnum
208\.
::

::gatha1
‘‘Ye kecime suggatimāsamānā {note:suggatimāsasānā (sī. pī.), suggatāsisamānā (ka.)}, dhamme ṭhitā saṃyame saṃvibhāge;
::

::gathalast
Idheva nikkhippa sarīradehaṃ, kāyassa bhedā sugatiṃ vajanti’’.
::

::hangnum
209\.
::

::gatha1
‘‘Tvaṃ {pb:M:2.0101} nosi ñāti purimāsu jātisu, so maccharī rosako {note:kosiyo (syā. ka.)} pāpadhammo;
::

::gathalast
Taveva atthāya idhāgatamhā, mā pāpadhammo nirayaṃ gamittha’’ {note:apattha (ka. sī. syā. pī.)}.
::

::hangnum
210\.
::

::gatha1
‘‘Addhā {pb:V:2.0074} hi maṃ vo hitakāmā, yaṃ maṃ samanusāsatha;
::

::gathalast
Sohaṃ tathā karissāmi, sabbaṃ vuttaṃ hitesibhi.
::

::hangnum
211\.
::

::gatha1
‘‘Esāhamajjeva upāramāmi, na cāpihaṃ {note:na cāpahaṃ (sī. pī.)} kiñci kareyya pāpaṃ;
::

::gathalast
Na cāpi me kiñci adeyyamatthi, na cāpidatvā udakaṃ pivāmi {note:udakampahaṃ pibe (sī.)}.
::

::hangnum
212\.
::

::gatha1
‘‘Evañca me dadato sabbakālaṃ {note:sabbakāle (ka.)}, bhogā ime vāsava khīyissanti;
::

::gathalast
Tato ahaṃ pabbajissāmi sakka, hitvāna kāmāni yathodhikāni’’.
::

::hangnum
213\.
::

::gatha1
‘‘Naguttame girivare gandhamādane, modanti {pb:T:2.0091} tā devavarābhipālitā;
::

::gathalast
Athāgamā isivaro sabbalokagū, supupphitaṃ dumavarasākhamādiya.
::

::hangnum
214\.
::

::gatha1
‘‘Suciṃ sugandhaṃ tidasehi sakkataṃ, pupphuttamaṃ amaravarehi sevitaṃ;
::

::gathalast
Aladdha maccehi va dānavehi vā, aññatra devehi tadārahaṃ hidaṃ {note:hitaṃ (syā.)}.
::

::hangnum
215\.
::

::gatha1
‘‘Tato catasso kanakattacūpamā, uṭṭhāya nāriyo pamadādhipā muniṃ;
::

::gathalast
Āsā ca saddhā ca sirī tato hirī, iccabravuṃ nāradadeva brāhmaṇaṃ.
::

::hangnum
216\.
::

::gatha1
‘‘Sace {pb:M:2.0102} anuddiṭṭhaṃ tayā mahāmuni, pupphaṃ imaṃ pārichattassa brahme;
::

::gathalast
Dadāhi no sabbā gati te ijjhatu, tuvampi no hohi yatheva vāsavo.
::

::hangnum
217\.
::

::gatha1
‘‘Taṃ yācamānābhisamekkha nārado, iccabravī saṃkalahaṃ udīrayi;
::

::gathalast
Na mayhamatthatthi imehi koci naṃ, yāyeva vo seyyasi sā piḷandhatha’’ {note:piḷayhatha (sī. pī.)}.
::

::hangnum
218\.
::

::gatha1
‘‘Tvaṃ nottamevābhisamekkha nārada, yassicchasi {pb:T:2.0092} tassā anuppavecchasu;
::

::gathalast
Yassā hi no nārada tvaṃ padassasi, sāyeva no hehiti seṭṭhasammatā’’.
::

::hangnum
219\.
::

::gatha1
‘‘Akallametaṃ vacanaṃ sugatte, ko brāhmaṇo saṃkalahaṃ udīraye;
::

::gathalast
Gantvāna bhūtādhipameva pucchatha, sace na jānātha idhuttamādhamaṃ’’.
::

::hangnum
220\.
::

::gatha1
‘‘Tā nāradena paramappakopitā, udīritā vaṇṇamadena mattā;
::

::gathalast
Sakāse {note:sakāsaṃ (ka.)} gantvāna sahassacakkhuno, pucchiṃsu bhūtādhipaṃ kā nu seyyasi’’.
::

::hangnum
221\.
::

::gatha1
‘‘Tā disvā āyattamanā purindado, iccabravī devavaro katañjalī;
::

::gathalast
Sabbāva vo hotha sugatte sādisī, ko neva bhadde kalahaṃ udīrayi’’.
::

::hangnum
222\.
::

::gatha1
‘‘Yo {pb:M:2.0103} sabbalokaccarito {note:sabbalokaṃ carako (sī. syā. pī.)} mahāmuni, dhamme ṭhito nārado {note:nārada (syā.)} saccanikkamo;
::

::gatha2
So nobravi {note:bravī (sī. syā. pī.)} girivare gandhamādane, gantvāna bhūtādhipameva pucchatha;
::

::gathalast
Sace na jānātha idhuttamādhamaṃ’’.
::

::hangnum
223\.
::

::gatha1
‘‘Asu {pb:T:2.0093} {note:asū (syā.)} brahāraññacaro mahāmuni, nādatvā bhattaṃ varagatte bhuñjati;
::

::gathalast
Viceyya dānāni dadāti kosiyo, yassā hi so dassati sāva seyyasi’’.
::

::hangnum
224\.
::

::gatha1
‘‘Asū {pb:V:2.0075} hi yo sammati dakkhiṇaṃ disaṃ, gaṅgāya tīre himavantapassani {note:himavantapasmani (sī. pī. ka.)};
::

::gathalast
Sa kosiyo dullabhapānabhojano, tassa sudhaṃ pāpaya devasārathi’’.
::

::hangnum
225\.
::

::gatha1
‘‘Sa {note:so (syā.)} mātalī devavarena pesito, sahassayuttaṃ abhiruyha sandanaṃ;
::

::gathalast
Sukhippameva {note:sa khippameva (sī. pī.)} upagamma assamaṃ, adissamāno munino sudhaṃ adā’’.
::

::hangnum
226\.
::

::gatha1
‘‘Udaggihuttaṃ upatiṭṭhato hi me, pabhaṅkaraṃ lokatamonuduttamaṃ;
::

::gathalast
Sabbāni bhūtāni adhicca {note:aticca (sī. pī.)} vāsavo, ko neva me pāṇisu kiṃ sudhodahi.
::

::hangnum
227\.
::

::gatha1
‘‘Saṅkhūpamaṃ setamatulyadassanaṃ, suciṃ sugandhaṃ piyarūpamabbhutaṃ;
::

::gathalast
Adiṭṭhapubbaṃ mama jātu cakkhubhi {note:jātacakkhuhi (sī. pī.)}, kā devatā pāṇisu kiṃ sudhodahi’’.
::

::hangnum
228\.
::

::gatha1
‘‘Ahaṃ {pb:T:2.0094}{pb:M:2.0104} mahindena mahesi pesito, sudhābhihāsiṃ turito mahāmuni;
::

::gathalast
Jānāsi maṃ mātali devasārathi, bhuñjassu bhattuttama mābhivārayi {note:mā vicārayi (sī. pī.)}.
::

::hangnum
229\.
::

::gatha1
‘‘Bhuttā ca sā dvādasa hanti pāpake, khudaṃ pipāsaṃ aratiṃ daraklamaṃ {note:darathaṃ kilaṃ (syā.), darathakkhamaṃ (ka.)};
::

::gathalast
Kodhūpanāhañca vivādapesuṇaṃ, sītuṇhatandiñca rasuttamaṃ idaṃ’’.
::

::hangnum
230\.
::

::gatha1
‘‘Na kappatī mātali mayha bhuñjituṃ, pubbe adatvā iti me vatuttamaṃ;
::

::gathalast
Na cāpi ekāsnamarīyapūjitaṃ {note:ekāsanaṃ ariyapūjitaṃ (sī. pī.)}, asaṃvibhāgī ca sukhaṃ na vindati’’.
::

::hangnum
231\.
::

::gatha1
‘‘Thīghātakā ye cime pāradārikā, mittadduno ye ca sapanti subbate;
::

::gathalast
Sabbe ca te maccharipañcamādhamā, tasmā adatvā udakampi nāsniye {note:nāsmiye (sī. pī.)}.
::

::hangnum
232\.
::

::gatha1
‘‘So hitthiyā vā purisassa vā pana, dassāmi dānaṃ vidusampavaṇṇitaṃ;
::

::gathalast
Saddhā vadaññū idha vītamaccharā, bhavanti {pb:T:2.0095} hete sucisaccasammatā’’ {note:sammasammatā (sī.)}.
::

::hangnum
233\.
::

::gatha1
‘‘Ato matā {note:mutā (sī. pī.)} devavarena pesitā, kaññā catasso kanakattacūpamā;
::

::gathalast
Āsā ca saddhā ca sirī tato hirī {note:sirī hirī tato (pī.)}, taṃ assamaṃ āgamu {note:āgamuṃ (sī. pī. ka.)} yattha kosiyo.
::

::hangnum
234\.
::

::gatha1
‘‘Tā {pb:M:2.0105} disvā sabbo paramappamodito {note:sabbā paramappamoditā (syā.)}, subhena vaṇṇena sikhārivaggino;
::

::gathalast
Kaññā catasso caturo catuddisā, iccabravī mātalino ca sammukhā.
::

::hangnum
235\.
::

::gatha1
‘‘Purimaṃ disaṃ kā tvaṃ pabhāsi devate, alaṅkatā tāravarāva osadhī;
::

::gathalast
Pucchāmi taṃ kañcanavelliviggahe, ācikkha me tvaṃ katamāsi devatā.
::

::hangnum
236\.
::

::gatha1
‘‘Sirāha devīmanujebhi {note:manujesu (sī. syā. pī.)} pūjitā, apāpasattūpanisevinī sadā;
::

::gathalast
Sudhāvivādena tavantimāgatā, taṃ {pb:T:2.0096} maṃ sudhāya varapañña bhājaya.
::

::hangnum
237\.
::

::gatha1
‘‘Yassāhamicchāmi sudhaṃ {note:sukhaṃ (pī.)} mahāmuni, so {note:sa (sī. pī.)} sabbakāmehi naro pamodati;
::

::gathalast
Sirīti maṃ jānahi jūhatuttama, taṃ maṃ sudhāya varapañña bhājaya’’.
::

::hangnum
238\.
::

::gatha1
‘‘Sippena vijjācaraṇena buddhiyā, narā upetā paguṇā sakammunā {note:sakammanā (sī. pī.)};
::

::gathalast
Tayā vihīnā na labhanti kiñcanaṃ {note:kiñcinaṃ (ka.)}, tayidaṃ na sādhu yadidaṃ tayā kataṃ.
::

::hangnum
239\.
::

::gatha1
‘‘Passāmi {pb:V:2.0076} posaṃ alasaṃ mahagghasaṃ, sudukkulīnampi arūpimaṃ naraṃ;
::

::gathalast
Tayānugutto siri jātimāmapi {note:jātimaṃ api (sī.)}, peseti dāsaṃ viya bhogavā sukhī.
::

::hangnum
240\.
::

::gatha1
‘‘Taṃ taṃ asaccaṃ avibhajjaseviniṃ, jānāmi mūḷhaṃ vidurānupātiniṃ;
::

::gathalast
Na tādisī arahati āsanūdakaṃ, kuto sudhā gaccha na mayha ruccasi’’.
::

::hangnum
241\.
::

::gatha1
‘‘Kā {pb:M:2.0106} sukkadāṭhā paṭimukkakuṇḍalā, cittaṅgadā kambuvimaṭṭhadhārinī;
::

::gathalast
Osittavaṇṇaṃ paridayha sobhasi, kusaggirattaṃ apiḷayha mañjariṃ.
::

::hangnum
242\.
::

::gatha1
‘‘Migīva bhantā saracāpadhārinā, virādhitā mandamiva udikkhasi;
::

::gathalast
Ko te dutīyo idha mandalocane, na {pb:T:2.0097} bhāyasi ekikā kānane vane’’.
::

::hangnum
243\.
::

::gatha1
‘‘Na me dutīyo idha matthi kosiya, masakkasārappabhavamhi devatā;
::

::gathalast
Āsā sudhāsāya tavantimāgatā, taṃ maṃ sudhāya varapañña bhājaya’’.
::

::hangnum
244\.
::

::gatha1
‘‘Āsāya yanti vāṇijā dhanesino, nāvaṃ samāruyha parenti aṇṇave;
::

::gathalast
Te tattha sīdanti athopi ekadā, jīnādhanā enti vinaṭṭhapābhatā.
::

::hangnum
245\.
::

::gatha1
‘‘Āsāya khettāni kasanti kassakā, vapanti bījāni karontupāyaso;
::

::gathalast
Ītīnipātena avuṭṭhitāya {note:avuṭṭhikāya (sī. pī.)} vā, na kiñci vindanti tato phalāgamaṃ.
::

::hangnum
246\.
::

::gatha1
‘‘Athattakārāni karonti bhattusu, āsaṃ purakkhatvā narā sukhesino;
::

::gathalast
Te bhatturatthā atigāḷhitā puna, disā panassanti aladdha kiñcanaṃ.
::

::hangnum
247\.
::

::gatha1
‘‘Hitvāna {note:jahitva (sī. syā. pī.)} dhaññañca dhanañca ñātake, āsāya saggādhimanā sukhesino;
::

::gathalast
Tapanti {pb:T:2.0098} lūkhampi tapaṃ cirantaraṃ, kumaggamāruyha {note:kummaggamāruyha (sī. syā. pī.)} parenti duggatiṃ.
::

::hangnum
248\.
::

::gatha1
‘‘Āsā {pb:M:2.0107} visaṃvādikasammatā ime, āse sudhāsaṃ {note:sudhāya (syā pī. ka.)} vinayassu attani;
::

::gathalast
Na tādisī arahati āsanūdakaṃ, kuto sudhā gaccha na mayha ruccasi’’.
::

::hangnum
249\.
::

::gatha1
‘‘Daddallamānā yasasā yasassinī, jighaññanāmavhayanaṃ disaṃ pati;
::

::gathalast
Pucchāmi taṃ kañcanavelliviggahe, ācikkha me tvaṃ katamāsi devatā’’.
::

::hangnum
250\.
::

::gatha1
‘‘Saddhāha devīmanujehi {note:devīmanujesu (sī. syā. pī.)} pūjitā, apāpasattūpanisevinī sadā;
::

::gathalast
Sudhāvivādena tavantimāgatā, taṃ maṃ sudhāya varapañña bhājaya’’.
::

::hangnum
251\.
::

::gatha1
‘‘Dānaṃ damaṃ cāgamathopi saṃyamaṃ, ādāya saddhāya karonti hekadā;
::

::gathalast
Theyyaṃ musā kūṭamathopi pesuṇaṃ, karonti heke puna viccutā tayā.
::

::hangnum
252\.
::

::gatha1
‘‘Bhariyāsu poso sadisīsu pekkhavā {note:pekhavā (pī.)}, sīlūpapannāsu patibbatāsupi;
::

::gathalast
Vinetvāna {pb:T:2.0099} {note:vinetvā (sī. syā. pī.)} chandaṃ kulitthiyāsupi {note:kuladhītiyāsupi (sī. pī.)}, karoti saddhaṃ puna {note:pana (sī. pī.)} kumbhadāsiyā.
::

::hangnum
253\.
::

::gatha1
‘‘Tvameva saddhe paradārasevinī, pāpaṃ karosi kusalampi riñcasi;
::

::gathalast
Na tādisī arahati āsanūdakaṃ, kuto sudhā gaccha na mayha ruccasi’’.
::

::hangnum
254\.
::

::gatha1
‘‘Jighaññarattiṃ {pb:V:2.0077} aruṇasmimūhate, yā dissati uttamarūpavaṇṇinī;
::

::gathalast
Tathūpamā maṃ paṭibhāsi devate, ācikkha me tvaṃ katamāsi accharā.
::

::hangnum
255\.
::

::gatha1
‘‘Kālā {pb:M:2.0108} nidāgheriva aggijāriva {note:aggajātiva (sī.), aggijātiva (pī.)}, anileritā lohitapattamālinī;
::

::gathalast
Kā tiṭṭhasi mandamigāvalokayaṃ {note:mandamivāvalokayaṃ (sī. pī.)}, bhāsesamānāva giraṃ na muñcasi’’.
::

::hangnum
256\.
::

::gatha1
‘‘Hirāha devīmanujehi pūjitā, apāpasattūpanisevinī sadā;
::

::gatha2
Sudhāvivādena tavantimāgatā, sāhaṃ na sakkomi sudhampi yācituṃ;
::

::gathalast
Kopīnarūpā viya yācanitthiyā’’.
::

::hangnum
257\.
::

::gatha1
‘‘Dhammena ñāyena sugatte lacchasi, eso {pb:T:2.0100} hi dhammo na hi yācanā sudhā;
::

::gathalast
Taṃ taṃ ayācantimahaṃ nimantaye, sudhāya yañcicchasi tampi dammi te.
::

::hangnum
258\.
::

::gatha1
‘‘Sā tvaṃ mayā ajja sakamhi assame, nimantitā kañcanavelliviggahe;
::

::gathalast
Tuvañhi me sabbarasehi pūjiyā, taṃ pūjayitvāna sudhampi asniye’’.
::

::hangnum
259\.
::

::gatha1
‘‘Sā kosiyenānumatā jutīmatā, addhā hiri rammaṃ pāvisi yassamaṃ;
::

::gathalast
Udakavantaṃ {note:udaññavantaṃ (sī. pī.)} phalamariyapūjitaṃ, apāpasattūpanisevitaṃ sadā.
::

::hangnum
260\.
::

::gatha1
‘‘Rukkhaggahānā bahukettha pupphitā, ambā piyālā panasā ca kiṃsukā;
::

::gathalast
Sobhañjanā loddamathopi padmakā, kekā ca bhaṅgā tilakā supupphitā.
::

::hangnum
261\.
::

::gatha1
‘‘Sālā {pb:M:2.0109} karerī bahukettha jambuyo, assatthanigrodhamadhukavetasā {note:vedisā (ka.)};
::

::gathalast
Uddālakā pāṭali sinduvārakā {note:sinduvāritā (bahūsu)}, manuññagandhā mucalindaketakā.
::

::hangnum
262\.
::

::gatha1
‘‘Hareṇukā veḷukā keṇu {note:veṇu (sī. pī.)} tindukā, sāmākanīvāramathopi {pb:T:2.0101} cīnakā;
::

::gathalast
Mocā kadalī bahukettha sāliyo, pavīhayo ābhūjino ca {note:ābhujinopi (sī. syā.)} taṇḍulā.
::

::hangnum
263\.
::

::gatha1
‘‘Tassevuttarapassena {note:tassa ca uttare passe (sī. pī.), tassa ca uttarapassena (syā.)}, jātā pokkharaṇī sivā;
::

::gathalast
Akakkasā apabbhārā, sādhu appaṭigandhikā.
::

::hangnum
264\.
::

::gatha1
‘‘Tattha macchā sanniratā, khemino bahubhojanā;
::

::gatha2
Siṅgū savaṅkā saṃkulā {note:sakulā (sī. syā. pī.)}, satavaṅkā ca rohitā;
::

::gathalast
Āḷigaggarakākiṇṇā, pāṭhīnā kākamacchakā.
::

::hangnum
265\.
::

::gatha1
‘‘Tattha pakkhī sanniratā, khemino bahubhojanā;
::

::gatha2
Haṃsā koñcā mayūrā ca, cakkavākā ca kukkuhā;
::

::gathalast
Kuṇālakā bahū citrā, sikhaṇḍī jīvajīvakā.
::

::hangnum
266\.
::

::gatha1
‘‘Tattha pānāya māyanti, nānā migagaṇā bahū;
::

::gathalast
Sīhā byagghā varāhā ca, acchakokataracchayo.
::

::hangnum
267\.
::

::gatha1
‘‘Palāsādā {pb:V:2.0078} gavajā ca, mahiṃsā {note:mahisā (sī. syā. pī.)} rohitā rurū;
::

::gatha2
Eṇeyyā ca varāhā ca, gaṇino nīkasūkarā;
::

::gathalast
Kadalimigā bahukettha, biḷārā sasakaṇṇikā {note:sasakaṇṇakā (sī.)}.
::

::hangnum
268\.
::

::gatha1
‘‘Chamāgirī pupphavicitrasanthatā, dijābhighuṭṭhā dijasaṅghasevitā’’.
::

::hangnum
269\.
::

::gatha1
‘‘Sā {pb:M:2.0110} suttacā nīladumābhilambitā, vijju mahāmegharivānupajjatha;
::

::gatha2
Tassā {pb:T:2.0102} susambandhasiraṃ kusāmayaṃ, suciṃ sugandhaṃ ajinūpasevitaṃ;
::

::gathalast
Atricca {note:atriccha (sī. syā. pī.)} kocchaṃ hirimetadabravi, ‘nisīda kalyāṇi sukhayidamāsanaṃ’.
::

::hangnum
270\.
::

::gatha1
‘‘Tassā tadā kocchagatāya kosiyo, yadicchamānāya jaṭājinandharo {note:jaṭājutindharo (syā. ka.)};
::

::gathalast
Navehi pattehi sayaṃ sahūdakaṃ, sudhābhihāsī turito mahāmuni.
::

::hangnum
271\.
::

::gatha1
‘‘Sā taṃ paṭiggayha ubhohi pāṇibhi, iccabravi attamanā jaṭādharaṃ;
::

::gathalast
‘Handāhaṃ etarahi pūjitā tayā, gaccheyyaṃ brahme tidivaṃ jitāvinī’.
::

::hangnum
272\.
::

::gatha1
‘‘Sā kosiyenānumatā jutīmatā, udīritā {note:udirayi (ka.)} vaṇṇamadena mattā;
::

::gathalast
Sakāse gantvāna sahassacakkhuno, ayaṃ sudhā vāsava dehi me jayaṃ.
::

::hangnum
273\.
::

::gatha1
‘‘Tamena {note:tamenaṃ (syā. ka.)} sakkopi tadā apūjayi, sahindadevā {note:sahindā ca devā (sī. pī.)} surakaññamuttamaṃ;
::

::gathalast
Sā pañjalī devamanussapūjitā, navamhi kocchamhi yadā upāvisi’’.
::

::hangnum
274\.
::

::gatha1
‘‘Tameva {pb:T:2.0103} saṃsī {note:tameva asaṃsī (syā.)} punadeva mātaliṃ, sahassanetto tidasānamindo;
::

::gatha2
Gantvāna vākyaṃ mama brūhi kosiyaṃ, āsāya saddhā {note:saddha (pī.)} siriyā ca kosiya;
::

::gathalast
Hirī sudhaṃ kena malattha hetunā.
::

::hangnum
275\.
::

::gatha1
‘‘Taṃ {pb:M:2.0111} su vatthaṃ udatārayī rathaṃ, daddallamānaṃ upakāriyasādisaṃ {note:upakiriyasādisaṃ (sī. syā. pī.)}.
::

::gathalast
Jambonadīsaṃ tapaneyyasannibhaṃ {note:santikaṃ (sī.pī.)}, alaṅkataṃ kañcanacittasannibhaṃ.
::

::hangnum
276\.
::

::gatha1
‘‘Suvaṇṇacandettha bahū nipātitā, hatthī gavassā kikibyagghadīpiyo {note:kimpurisabyagghadīpiyo (ka.)};
::

::gathalast
Eṇeyyakā laṅghamayettha pakkhino {note:pakkhiyo (sī. pī.)}, migettha veḷuriyamayā yudhā yutā.
::

::hangnum
277\.
::

::gatha1
‘‘Tatthassarājaharayo ayojayuṃ, dasasatāni susunāgasādise;
::

::gathalast
Alaṅkate kañcanajāluracchade, āveḷine saddagame asaṅgite.
::

::hangnum
278\.
::

::gatha1
‘‘Taṃ yānaseṭṭhaṃ abhiruyha mātali, disā imāyo {note:dasa disā imā (sī. syā. pī.)} abhinādayittha;
::

::gathalast
Nabhañca selañca vanappatiniñca {note:vanaspatīni ca (sī. pī.), vanappatiñca (syā. ka.)}, sasāgaraṃ {pb:T:2.0104} pabyadhayittha {note:pabyāthayittha (sī. pī.)} mediniṃ.
::

::hangnum
279\.
::

::gatha1
‘‘Sa khippameva upagamma assamaṃ, pāvāramekaṃsakato katañjalī;
::

::gathalast
Bahussutaṃ vuddhaṃ vinītavantaṃ, iccabravī mātali devabrāhmaṇaṃ.
::

::hangnum
280\.
::

::gatha1
‘‘Indassa vākyaṃ nisāmehi kosiya, dūto ahaṃ pucchati taṃ purindado;
::

::gathalast
Āsāya saddhā siriyā ca kosiya, hirī sudhaṃ kena malattha hetunā’’.
::

::hangnum
281\.
::

::gatha1
‘‘Andhā {pb:V:2.0079}{pb:M:2.0112} sirī maṃ paṭibhāti mātali, saddhā aniccā pana devasārathi;
::

::gathalast
Āsā visaṃvādikasammatā hi me, hirī ca ariyamhi guṇe patiṭṭhitā’’.
::

::hangnum
282\.
::

::gatha1
‘‘Kumāriyo yācimā gottarakkhitā, jiṇṇā ca yā yā ca sabhattuitthiyo;
::

::gathalast
Tā chandarāgaṃ purisesu uggataṃ, hiriyā nivārenti sacittamattano.
::

::hangnum
283\.
::

::gatha1
‘‘Saṅgāmasīse sarasattisaṃyute, parājitānaṃ patataṃ palāyinaṃ;
::

::gathalast
Hiriyā nivattanti jahitva {note:jahitvāna (syā. ka.)} jīvitaṃ, te {pb:T:2.0105} sampaṭicchanti punā hirīmanā.
::

::hangnum
284\.
::

::gatha1
‘‘Velā yathā sāgaravegavārinī, hirāya hi pāpajanaṃ nivārinī;
::

::gathalast
Taṃ sabbaloke hirimariyapūjitaṃ, indassa taṃ vedaya devasārathi’’.
::

::hangnum
285\.
::

::gatha1
‘‘Ko te imaṃ kosiya diṭṭhimodahi, brahmā mahindo atha vā pajāpati;
::

::gathalast
Hirāya devesu hi seṭṭhasammatā, dhītā mahindassa mahesi jāyatha’’.
::

::hangnum
286\.
::

::gatha1
‘‘Handehi dāni tidivaṃ apakkama {note:samakkama (sī. pī.)}, rathaṃ samāruyha mamāyitaṃ imaṃ {note:idaṃ (syā. ka.)};
::

::gathalast
Indo ca taṃ indasagotta kaṅkhati, ajjeva tvaṃ indasahabyataṃ vaja’’.
::

::hangnum
287\.
::

::gatha1
‘‘Evaṃ visujjhanti {note:samijjhanti (sī. pī.)} apāpakammino, atho suciṇṇassa phalaṃ na nassati;
::

::gathalast
Ye keci maddakkhu sudhāya bhojanaṃ, sabbeva te indasahabyataṃ gatā’’.
::

::hangnum
288\.
::

::gatha1
‘‘Hirī {pb:M:2.0113} uppalavaṇṇāsi, kosiyo dānapati bhikkhu;
::

::gathalast
Anuruddho pañcasikho, ānando āsi mātali.
::

::hangnum
289\.
::

::gatha1
‘‘Sūriyo kassapo bhikkhu, moggallānosi candimā;
::

::gathalast
Nārado {pb:T:2.0106} sāriputtosi, sambuddho āsi vāsavo’’ti.
::

::centre
Sudhābhojanajātakaṃ tatiyaṃ.
::

#### 536. Kuṇālajātakaṃ (4)

Evamakkhāyati, evamanusūyati {note:suyyati (ka.)}. Sabbosadhadharaṇidhare nekapupphamālyavitate gaja-gavaja mahiṃsa-ruru-camara-pasada-khagga-gokaṇṇa-sīha-byaggha-dīpi-accha-koka-taraccha-uddāra-kadalimiga- biḷāra-sasa-kaṇṇikānucariteākiṇṇanelamaṇḍalamahāvarāhanāgakulakareṇu {note:kaṇeru (sī. pī.)} -saṅghādhivuṭṭhe {note:vutthe (sī. pī.)} issamiga- sākhamiga-sarabhamiga-eṇīmiga-vātamiga-pasadamiga-purisālu {note:purisallu (sī. pī.)} -kimpurisa-yakkha-rakkhasanisevite amajjavamañjarīdhara-pahaṭṭha {note:brahaṭṭha (sī. pī.)} -pupphaphusitaggā {note:pupphitagga (sī. pī.)} nekapādapagaṇavitatekurara-cakora-vāraṇa-mayūra-parabhata- jīvañjīvaka-celāvakā-bhiṅkāra-karavīkamattavihaṅgagaṇa-satata {note:vihaṅgasata (sī. pī.)} sampaghuṭṭheañjana-manosilā-haritāla- hiṅgulakahema-rajatakanakānekadhātusatavinaddhapaṭimaṇḍitappadese {pb:V:2.0080} evarūpe khalu, bho, ramme vanasaṇḍe **kuṇālo** nāma sakuṇo paṭivasati ativiya citto ativiya cittapattacchadano.

Tasseva khalu, bho, kuṇālassa sakuṇassa aḍḍhuḍḍhāni itthisahassāni paricārikā dijakaññāyo. Atha khalu, bho, dve dijakaññāyo kaṭṭhaṃ mukhena ḍaṃsitvā {note:ḍasitvā (sī. pī.) evamuparipi} taṃ kuṇālaṃ sakuṇaṃ majjhe nisīdāpetvā uḍḍenti {note:ḍenti (sī. pī.) evamuparipi} – ‘‘mā naṃ kuṇālaṃ sakuṇaṃ addhānapariyāyapathe kilamatho ubbāhetthā’’ti {note:ubbāhethāti (syā. ka.)}.

Pañcasatā {note:pañcasata (pī.)} dijakaññāyo heṭṭhato heṭṭhato uḍḍenti – {note:ḍenti (sī. pī.) evamuparipi} ‘‘sacāyaṃ kuṇālo {pb:T:2.0107} sakuṇo āsanā paripatissati, mayaṃ taṃ pakkhehi paṭiggahessāmāti.

Pañcasatā dijakaññāyo uparūpari uḍḍenti – {note:ḍenti (sī. pī.) evamuparipi} ‘‘mā naṃ kuṇālaṃ sakuṇaṃ ātapo paritāpesī’’ti {note:parikāpīti (sī. pī.)}.

Pañcasatā {pb:M:2.0114} pañcasatā {note:sī. pī. potthakesu ‘‘pañcasatā’’ti sakideva āgataṃ} dijakaññāyo ubhatopassena uḍḍenti – {note:ḍenti (sī. pī.) evamuparipi} ‘‘mā naṃ kuṇālaṃ sakuṇaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī’’ti.

Pañcasatā dijakaññāyo purato purato uḍḍenti – ‘‘mā naṃ kuṇālaṃ sakuṇaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā {note:kathalāya vā (ka.)} pāṇinā vā ( ) {note:(pāsāṇena vā) (syā.)} leḍḍunā vā daṇḍena vā satthena vā sakkharāhi vā {note:sakkharāya vā (sī.)} pahāraṃ adaṃsu. Māyaṃ kuṇālo sakuṇo gacchehi vā latāhi vā rukkhehi vā sākhāhi vā {note:idaṃ padadvayaṃ sī. pī. potthakesu natthi} thambhehi vā pāsāṇehi vā balavantehi vā pakkhīhi saṅgamesī’’ti {note:saṅgāmesīti (sī. pī.)}.

Pañcasatā dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo – ‘‘māyaṃ kuṇālo sakuṇo āsane pariyukkaṇṭhī’’ti.

Pañcasatā dijakaññāyo disodisaṃ uḍḍenti anekarukkhavividhavikatiphalamāharantiyo – ‘‘māyaṃ kuṇālo sakuṇo khudāya parikilamitthā’’ti.

Atha khalu, bho, tā {note:natthi sī. pī. potthakesu} dijakaññāyo taṃ kuṇālaṃ sakuṇaṃ ārāmeneva ārāmaṃ uyyāneneva uyyānaṃ {pb:V:2.0081} nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva {note:sañjādiyeneva (pī.)} nāḷikerasañcāriyaṃ khippameva abhisambhonti {pb:T:2.0108} ratitthāya {note:ratatthāya (sī. pī.)}.

Atha khalu, bho, kuṇālo sakuṇo tāhi dijakaññāhi divasaṃ paribyūḷho evaṃ apasādeti – ‘‘nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṃgamāyo’’ti.

Tasseva khalu, bho, himavato pabbatarājassa puratthimadisābhāge susukhumasunipuṇagirippabhava {note:ppabhavā (sī. pī.)} – haritupayantiyo.

Uppala {pb:M:2.0115} paduma kumuda naḷina satapatta sogandhika mandālaka {note:mandālava (sī. pī.), mandārava (ka.)} sampativirūḷhasucigandha manuññamāvakappadese {note:pāvakappadese (sī. pī.)}.

Kuravaka-mucalinda-ketaka-vedisa-vañjula {note:vetasamañjula (sī.)} -punnāgabakula-tilaka-piyaka-hasanasāla-saḷalacampaka asoka-nāgarukkha-tirīṭi-bhujapatta-lodda-candanoghavanekāḷāgaru-padmaka-piyaṅgu-devadārukacocagahane kakudhakuṭajaaṅkola-kaccikāra {note:kacchikāra (ka.)} -kaṇikāra-kaṇṇikāra-kanavera-koraṇḍaka-koviḷāra-kiṃsuka-yodhika vanamallika {note:navamallika (sī. pī.)} -manaṅgaṇa-manavajja-bhaṇḍi-surucira-bhaginimālāmalyadhare jātisumanamadhugandhika- {note:madhukabandhuka (ka.)} dhanutakkāri {note:dhanukāri (sī.), dhanukārika (pī.)} tālīsa-tagaramusīrakoṭṭha-kacchavitate atimuttakasaṃkusumitalatāvitatapaṭimaṇḍitappadese haṃsa-pilava-kādamba-kāraṇḍavābhinadite vijjādhara-siddha {note:sindhava (sī. pī.)} -samaṇa-tāpasagaṇādhivuṭṭhe varadeva-yakkha-rakkhasa-dānava-gandhabba-kinnaramahoragānuciṇṇappadese evarūpe khalu, bho, ramme vanasaṇḍe **puṇṇamukho** nāma phussakokilo paṭivasati ativiya madhuragiro vilāsitanayano mattakkho {note:savilāsitanayanamattakkho (ka.)}.

Tasseva khalu, bho, puṇṇamukhassa phussakokilassa aḍḍhuḍḍhāni itthisatāni paricārikā dijakaññāyo. Atha khalu, bho, dve dijakaññāyo kaṭṭhaṃ mukhena ḍaṃsitvā taṃ puṇṇamukhaṃ phussakokilaṃ majjhe nisīdāpetvā uḍḍenti {pb:T:2.0109} – ‘‘mā naṃ puṇṇamukhaṃ phussakokilaṃ addhānapariyāyapathe kilamatho ubbāhetthā’’ti.

Paññāsa {pb:V:2.0082} dijakaññāyo heṭṭhato heṭṭhato uḍḍenti – ‘‘sacāyaṃ puṇṇamukho phussakokilo āsanā paripatissati, mayaṃ taṃ pakkhehi paṭiggahessāmā’’ti.

Paññāsa dijakaññāyo uparūpari uḍḍenti – ‘‘mā naṃ puṇṇamukhaṃ phussakokilaṃ ātapo paritāpesī’’ti.

Paññāsa paññāsa dijakaññāyo ubhatopassena uḍḍenti – ‘‘mā naṃ puṇṇamukhaṃ phussakokilaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī’’ti.

Paññāsa {pb:M:2.0116} dijakaññāyo purato purato uḍḍenti – ‘‘mā naṃ puṇṇamukhaṃ phussakokilaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kathalāya vā pāṇinā vā leḍḍunā vā daṇḍena vā satthena vā sakkharāhi vā pahāraṃ adaṃsu. Māyaṃ puṇṇamukho phussakokilo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgāmesī’’ti.

Paññāsa dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo – ‘‘māyaṃ puṇṇamukho phussakokilo āsane pariyukkaṇṭhī’’ti.

Paññāsa dijakaññāyo disodisaṃ uḍḍenti anekarukkhavividhavikatiphalamāharantiyo – ‘‘māyaṃ puṇṇamukho phussakokilo khudāya parikilamitthā’’ti.

Atha khalu, bho, tā dijakaññāyo taṃ puṇṇamukhaṃ phussakokilaṃ {pb:T:2.0110} ārāmeneva ārāmaṃ uyyāneneva uyyānaṃ nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti ratitthāya.

Atha khalu, bho, puṇṇamukho phussakokilo tāhi dijakaññāhi divasaṃ paribyūḷho evaṃ pasaṃsati – ‘‘sādhu, sādhu, bhaginiyo, etaṃ kho, bhaginiyo, tumhākaṃ patirūpaṃ kuladhītānaṃ, yaṃ tumhe bhattāraṃ paricareyyāthā’’ti.

Atha {pb:V:2.0083} khalu, bho, puṇṇamukho phussakokilo yena kuṇālo sakuṇo tenupasaṅkami. Addasaṃsu kho kuṇālassa sakuṇassa paricārikā dijakaññāyo taṃ puṇṇamukhaṃ phussakokilaṃ dūratova āgacchantaṃ; disvāna yena puṇṇamukho phussakokilo tenupasaṅkamiṃsu; upasaṅkamitvā taṃ puṇṇamukhaṃ phussakokilaṃ etadavocuṃ – ‘‘ayaṃ, samma puṇṇamukha, kuṇālo sakuṇo ativiya pharuso ativiya pharusavāco, appevanāma tavampi āgamma piyavācaṃ labheyyāmā’’ti. ‘‘Appevanāma, bhaginiyo’’ti vatvā yena kuṇālo sakuṇo tenupasaṅkami; upasaṅkamitvā kuṇālena {pb:M:2.0117} sakuṇena saddhiṃ paṭisammoditvā ekamantaṃ nisīdi. Ekamantaṃ nisinno kho puṇṇamukho phussakokilo taṃ kuṇālaṃ sakuṇaṃ etadavoca – ‘‘kissa tvaṃ, samma kuṇāla, itthīnaṃ sujātānaṃ kuladhītānaṃ sammāpaṭipannānaṃ micchāpaṭipanno’si {note:paṭipanno (sī. pī.)}? Amanāpabhāṇīnampi kira, samma kuṇāla, itthīnaṃ manāpabhāṇinā bhavitabbaṃ, kimaṅga pana manāpabhāṇīna’’nti!

Evaṃ vutte, kuṇālo sakuṇo taṃ puṇṇamukhaṃ phussakokilaṃ evaṃ apasādesi – ‘‘nassa tvaṃ, samma jamma vasala, vinassa tvaṃ, samma jamma vasala, ko nu tayā viyatto jāyājinenā’’ti. Evaṃ apasādito ca pana puṇṇamukho phussakokilo tatoyeva {note:tato heva (sī. pī.)} paṭinivatti.

Atha khalu, bho, puṇṇamukhassa phussakokilassa aparena samayena nacirasseva {note:acirasseva accayena (ka.)} kharo ābādho uppajji lohitapakkhandikā. Bāḷhā vedanā vattanti māraṇantikā {note:maraṇantikā (syā.)}. Atha khalu, bho, puṇṇamukhassa phussakokilassa paricārikānaṃ dijakaññānaṃ etadahosi – ‘‘ābādhiko kho ayaṃ puṇṇamukho phussakokilo, appevanāma imamhā ābādhā vuṭṭhaheyyā’’ti ekaṃ adutiyaṃ ohāya yena kuṇālo sakuṇo tenupasaṅkamiṃsu. Addasā kho kuṇālo sakuṇo tā dijakaññāyo dūratova āgacchantiyo, disvāna tā dijakaññāyo etadavoca – ‘‘kahaṃ pana tumhaṃ vasaliyo bhattā’’ti? ‘‘Ābādhiko kho, samma kuṇāla, puṇṇamukho phussakokilo appevanāma tamhā ābādhā vuṭṭhaheyyā’’ti. Evaṃ vutte, kuṇālo sakuṇo tā dijakaññāyo evaṃ apasādesi – ‘‘nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṃgamāyo’’ti; vatvā yena puṇṇamukho phussakokilo tenupasaṅkami; upasaṅkamitvā taṃ {pb:T:2.0112} puṇṇamukhaṃ phussakokilaṃ etadavoca – ‘‘haṃ, samma, puṇṇamukhā’’ti. ‘‘Haṃ, samma, kuṇālā’’ti.

Atha khalu, bho kuṇālo sakuṇo taṃ puṇṇamukhaṃ phussakokilaṃ pakkhehi ca mukhatuṇḍakena {pb:V:2.0084} ca pariggahetvā vuṭṭhāpetvā nānābhesajjāni pāyāpesi. Atha khalu, bho, puṇṇamukhassa phussakokilassa so ābādho paṭippassambhīti. Atha khalu, bho, kuṇālo sakuṇo taṃ puṇṇamukhaṃ {pb:M:2.0118} phussakokilaṃ gilānavuṭṭhitaṃ {note:gilānāvuṭṭhitaṃ (sī. syā. pī.)} aciravuṭṭhitaṃ gelaññā etadavoca –

‘‘Diṭṭhā mayā, samma puṇṇamukha, kaṇhā dvepitikā pañcapatikāya chaṭṭhe purise cittaṃ paṭibandhantiyā, yadidaṃ kabandhe {note:kavandhe (sī. pī.)} pīṭhasappimhīti. Bhavati ca panuttarettha {note:punuttacettha (ka.) evamuparipi} vākyaṃ –

::hangnum
290\.
::

::gatha1
‘‘Athajjuno nakulo bhīmaseno {note:bhimmaseno (sī. syā. pī.)}, yudhiṭṭhilo sahadevo {note:sīhadevo (ka.)} ca rājā;
::

::gathalast
Ete patī pañca matticca nārī, akāsi khujjavāmanakena {note:khujjavāmanena (pī.)} pāpa’’nti.
::

‘‘Diṭṭhā mayā, samma puṇṇamukha, saccatapāpī {note:saccatapāvī (sī. pī.), pañcatapāvī (syā.)} nāma samaṇī susānamajjhe vasantī catutthabhattaṃ pariṇāmayamānā surādhuttakena {note:tulāputtakena (sī. pī.), sā surādhuttakena (ka.)} pāpamakāsi.

‘‘Diṭṭhā mayā, samma puṇṇamukha, kākavatī {note:kākātī (sī.), kākāti (pī.)} nāma devī samuddamajjhe vasantī bhariyā venateyyassa naṭakuverena pāpamakāsi.

Diṭṭhā mayā, samma puṇṇamukha, kuruṅgadevī {note:kuraṅgavī (sī. pī.)} nāma lomasuddarī {note:lomasundarī (sī. syā. pī.)} eḷikakumāraṃ {note:eḷamārakaṃ (sī.), eḷakakumāraṃ (syā.), eḷakamāraṃ (pī.)} kāmayamānā chaḷaṅgakumāradhanantevāsinā pāpamakāsi.

Evañhetaṃ {pb:T:2.0113} mayā ñātaṃ, brahmadattassa mātaraṃ {note:mātukā (syā.)} ohāya kosalarājaṃ pañcālacaṇḍena pāpamakāsi.

::hangnum
291\.
::

::gatha1
‘‘Etā ca aññā ca akaṃsu pāpaṃ, tasmāhamitthīnaṃ na vissase nappasaṃse;
::

::gatha2
Mahī yathā jagati samānarattā, vasundharā itarītarāpatiṭṭhā {note:itarītarānaṃ patiṭṭhā (syā.), ittarītarappatiṭṭhā (?)};
::

::gathalast
Sabbasahā aphandanā akuppā, tathitthiyo tāyo na vissase naro.
::

::hangnum
292\.
::

::gatha1
‘‘Sīho {pb:M:2.0119} yathā lohitamaṃsabhojano, vāḷamigo pañcāvudho {note:pañcahattho (sī. pī.)} suruddho;
::

::gathalast
Pasayhakhādī parahiṃsane rato, tathitthiyo tāyo na vissase naro.
::

‘‘Na khalu {note:na khalu bho (syā. ka.)}, samma puṇṇamukha, vesiyo nāriyo gamaniyo, na hetā bandhakiyo nāma, vadhikāyo nāma etāyo, yadidaṃ vesiyo nāriyo gamaniyo’’ti.

‘‘Coro {pb:V:2.0085} {note:corā (sī. syā. pī.)} viya veṇikatā, madirāva {note:madirā viya (sī. syā.), madiriva (pī.)} diddhā {note:diṭṭhā (ka.), visaduṭṭhā (syā.)} vāṇijo {note:vāṇijā (pī.)} viya vācāsanthutiyo, issasiṅghamiva viparivattāyo {note:parivattāyo (pī.), viparivattāro (ka.)}, uragāmiva dujivhāyo, sobbhamiva paṭicchannā, pātālamiva duppūrā rakkhasī viya duttosā, yamovekantahāriyo, sikhīriva sabbabhakkhā, nadīriva sabbavāhī, anilo viya yenakāmaṃcarā, neru viya avisesakarā, visarukkho viya niccaphalitāyo’’ti. Bhavati ca panuttarettha vākyaṃ –

::hangnum
293\.
::

::gatha1
‘‘Yathā {pb:T:2.0114} coro yathā diddho, vāṇijova vikatthanī;
::

::gathalast
Issasiṅghamiva parivattā {note:mivāvaṭṭo (sī.), mivāvattā (pī.)}, dujivhā {note:dujjivha (pī.)} urago viya.
::

::hangnum
294\.
::

::gatha1
‘‘Sobbhamiva paṭicchannā, pātālamiva duppurā;
::

::gathalast
Rakkhasī viya duttosā, yamovekantahāriyo.
::

::hangnum
295\.
::

::gatha1
{note:yathā sikhī nadīvāho, anilo kāmacāravā;§nerūva avisesā ca, visarukkho viya niccaphalā;§nāsayanti ghare bhogaṃ, ratanānantakaritthi yoti; (sī. syā.)}
::

‘‘Yathā sikhī nadī vāto, nerunāva samāgatā.

::gatha2
Visarukkho viya niccaphalā, nāsayanti ghare bhogaṃ;
::

::gathalast
Ratanantakaritthiyo’’ti {note:yathā sikhī nadīvāho, anilo kāmacāravā;§nerūva avisesā ca, visarukkho viya niccaphalā;§nāsayanti ghare bhogaṃ, ratanānantakaritthi yoti; (sī. syā.)}.
::

‘‘Cattārimāni, samma puṇṇamukha, yāni (vatthūni kicce jāte anatthacarāni bhavanti; tāni) {note:( ) sī. syā. potthakesu na dissati} parakule na vāsetabbāni – goṇaṃ dhenuṃ yānaṃ bhariyā. Cattāri etāni paṇḍito dhanāni {note:yāni (sī. syā. pī.)} gharā na vippavāsaye.

::hangnum
296\.
::

::gatha1
‘Goṇaṃ {pb:M:2.0120} dhenuñca yānañca, bhariyaṃ ñātikule na vāsaye;
::

::gatha2
Bhañjanti rathaṃ ayānakā, ativāhena hananti puṅgavaṃ;
::

::gathalast
Dohena hananti vacchakaṃ, bhariyā ñātikule padussatī’’’ti.
::

‘‘Cha imāni, samma puṇṇamukha, yāni (vatthūni) {note:( ) sī. pī. potthakesu nu dissati} kicce jāte anatthacarāni bhavanti –

::hangnum
297\.
::

::gatha1
‘Aguṇaṃ dhanu ñātikule ca bhariyā, pāraṃ nāvā akkhabhaggañca yānaṃ;
::

::gathalast
Dūre {pb:T:2.0115} mitto pāpasahāyako ca, kicce jāte anatthacarāni bhava’’’nti.
::

‘‘Aṭṭhahi khalu, samma puṇṇamukha, ṭhānehi itthī sāmikaṃ avajānāti. Daliddatā, āturatā, jiṇṇatā, surāsoṇḍatā, muddhatā, pamattatā, sabbakiccesu anuvattanatā, sabbadhanaanuppadānena {pb:V:2.0086} – imehi khalu, samma puṇṇamukha, aṭṭhahi ṭhānehi itthī sāmikaṃ avajānāti. Bhavati ca panuttarettha vākyaṃ –

::hangnum
298\.
::

::gatha1
‘Daliddaṃ āturañcāpi, jiṇṇakaṃ surasoṇḍakaṃ;
::

::gatha2
Pamattaṃ muddhapattañca, sabbakiccesu {note:rattaṃ kiccesu (sī. pī.)} hāpanaṃ;
::

::gathalast
Sabbakāmappadānena {note:sabbakāmapaṇidhānena (syā)}, avajānāti {note:avajānanti (sī. pī.)} sāmika’’’nti.
::

‘‘Navahi khalu, samma puṇṇamukha, ṭhānehi itthī padosamāharati. Ārāmagamanasīlā ca hoti, uyyānagamanasīlā ca hoti, nadītitthagamanasīlā ca hoti, ñātikulagamanasīlā ca hoti, parakulagamanasīlā ca hoti, ādāsadussamaṇḍanānuyogamanuyuttasīlā ca hoti, majjapāyinī ca hoti, nillokanasīlā ca hoti, sadvāraṭhāyinī {note:padvāraṭṭhāyinī (sī. syā. pī.)} ca hoti – imehi khalu, samma puṇṇamukha, navahi ṭhānehi itthī padosamāharatīti. Bhavati ca panuttarettha vākyaṃ –

::hangnum
299\.
::

::gatha1
‘Ārāmasīlā ca {note:ārāmasīlā (sī. pī.)} uyyānaṃ, nadī ñāti parakulaṃ;
::

::gathalast
Ādāsadussamaṇḍanamanuyuttā, yā {pb:T:2.0116} citthī majjapāyinī.
::

::hangnum
300\.
::

::gatha1
‘Yā {pb:M:2.0121} ca nillokanasīlā, yā ca sadvāraṭhāyinī;
::

::gathalast
Navahetehi ṭhānehi, padosamāharanti itthiyo’’’ti.
::

‘‘Cattālīsāya {note:cattālīsāyi (pī. ka.)} khalu, samma puṇṇamukha, ṭhānehi itthī purisaṃ accācarati {note:accāvadati (sī. syā. pī.)}. Vijambhati, vinamati, vilasati, vilajjati, nakhena nakhaṃ ghaṭṭeti, pādena pādaṃ akkamati, kaṭṭhena pathaviṃ vilikhati {note:likhati (sī. pī.)}, dārakaṃ ullaṅghati ullaṅghāpeti {note:dārakaṃ ullaṅgheti olaṅgheti (sī. pī.)}, kīḷati kīḷāpeti, cumbati cumbāpeti, bhuñjati bhuñjāpeti, dadāti, yācati, katamanukaroti, uccaṃ bhāsati, nīcaṃ bhāsati, aviccaṃ bhāsati, viviccaṃ bhāsati, naccena gītena vāditena rodanena {note:roditena (sī. pī.)} vilasitena vibhūsitena jagghati, pekkhati, kaṭiṃ cāleti, guyhabhaṇḍakaṃ sañcāleti, ūruṃ vivarati, ūruṃ pidahati, thanaṃ dasseti, kacchaṃ dasseti, nābhiṃ dasseti, akkhiṃ nikhanati, bhamukaṃ ukkhipati, oṭṭhaṃ upalikhati {note:oṭṭhaṃ palikhati jivhaṃ palikhati (sī. pī.)}, jivhaṃ nillāleti, dussaṃ muñcati, dussaṃ paṭibandhati, sirasaṃ muñcati, sirasaṃ bandhati – imehi khalu, samma puṇṇamukha, cattālīsāya ṭhānehi itthī purisaṃ accācarati.

‘‘Pañcavīsāya {note:pañcavīsāhi (pī. ka.)} khalu, samma puṇṇamukha, ṭhānehi itthī paduṭṭhā veditabbā bhavati. Sāmikassa pavāsaṃ vaṇṇeti, pavuṭṭhaṃ na {pb:T:2.0117} sarati, āgataṃ nābhinandati, avaṇṇaṃ tassa bhaṇati, vaṇṇaṃ {pb:V:2.0087} tassa na bhaṇati, anatthaṃ tassa carati, atthaṃ tassa na carati, akiccaṃ tassa karoti, kiccaṃ tassa na karoti, paridahitvā sayati, parammukhī nipajjati, parivattakajātā kho pana hoti kuṅkumiyajātā, dīghaṃ assasati, dukkhaṃ vedayati, uccārapassāvaṃ abhiṇhaṃ gacchati, vilomamācarati, parapurisasaddaṃ sutvā kaṇṇasotaṃ vivaramodahati {note:vivarati kamodahati (pī.)}, nihatabhogā kho pana hoti, paṭivissakehi santhavaṃ karoti, nikkhantapādā kho pana hoti, visikhānucārinī aticārinī kho pana hoti, niccaṃ {note:natthi sī. syā. pī. potthakesu} sāmike agāravā paduṭṭhamanasaṅkappā, abhiṇhaṃ dvāre tiṭṭhati, kacchāni aṅgāni thanāni dasseti, disodisaṃ gantvā pekkhati – imehi khalu, samma puṇṇamukha, pañcavīsāya {note:pañcavīsāhi (ka.)} ṭhānehi itthī paduṭṭhā veditabbā bhavati. Bhavati ca panuttarettha vākyaṃ –

::hangnum
301\.
::

::gatha1
‘Pavāsaṃ {pb:M:2.0122} tassa vaṇṇeti, gataṃ tassa na socati {note:pavāsa’massa vaṇṇeti gatiṃ nānusocati (sī. pī.)};
::

::gatha2
Disvāna patimāgataṃ {note:disvāpatiṃ āgataṃ (sī. pī.)} nābhinandati;
::

::gathalast
Bhattāravaṇṇaṃ na kadāci bhāsati, ete paduṭṭhāya bhavanti lakkhaṇā.
::

::hangnum
302\.
::

::gatha1
‘Anatthaṃ tassa carati asaññatā, atthañca hāpeti akiccakārinī;
::

::gathalast
Paridahitvā {pb:T:2.0118} sayati parammukhī, ete paduṭṭhāya bhavanti lakkhaṇā.
::

::hangnum
303\.
::

::gatha1
‘Parivattajātā ca {note:parāvattakajātā ca (sī.)} bhavati kuṅkumī, dīghañca assasati dukkhavedinī;
::

::gathalast
Uccārapassāvamabhiṇhaṃ gacchati, ete paduṭṭhāya bhavanti lakkhaṇā.
::

::hangnum
304\.
::

::gatha1
‘‘Vilomamācarati akiccakārinī, saddaṃ nisāmeti parassa bhāsato;
::

::gathalast
Nihatabhogā ca karoti santhavaṃ, ete paduṭṭhāya bhavanti lakkhaṇā.
::

::hangnum
305\.
::

::gatha1
‘Kicchena laddhaṃ kasirābhataṃ {note:kasirenābhataṃ (sī.)} dhanaṃ, vittaṃ vināseti dukkhena sambhataṃ;
::

::gathalast
Paṭivissakehi ca karoti santhavaṃ, ete paduṭṭhāya bhavanti lakkhaṇā.
::

::hangnum
306\.
::

::gatha1
‘Nikkhantapādā visikhānucārinī, niccañca sāmimhi {note:niccaṃ sasāmimhi (pī. ka.)} paduṭṭhamānasā;
::

::gathalast
Aticārinī hoti apetagāravā {note:tatheva’gāravā (sī. pī.)}, ete paduṭṭhāya bhavanti lakkhaṇā.
::

::hangnum
307\.
::

::gatha1
‘Abhikkhaṇaṃ {pb:M:2.0123} tiṭṭhati dvāramūle, thanāni kacchāni ca dassayantī;
::

::gathalast
Disodisaṃ {pb:T:2.0119} pekkhati bhantacittā, ete paduṭṭhāya bhavanti lakkhaṇā.
::

::hangnum
308\.
::

::gatha1
‘Sabbā nadī vaṅkagatī {note:vaṅkanadī (ka.)}, sabbe kaṭṭhamayā vanā;
::

::gathalast
Sabbitthiyo kare pāpaṃ, labhamāne nivātake.
::

::hangnum
309\.
::

::gatha1
‘Sace labhetha khaṇaṃ vā raho vā, nivātakaṃ vāpi labhetha tādisaṃ;
::

::gathalast
Sabbāva itthī kayiruṃ nu {note:kareyyu no (sī.), kareyyuṃ no (pī.)} pāpaṃ, aññaṃ alattha {note:aladdhā (syā. pī. ka.)} pīṭhasappināpi saddhiṃ.
::

::hangnum
310\.
::

::gatha1
‘‘Narānamārāmakarāsu {pb:V:2.0088} nārisu, anekacittāsu aniggahāsu ca;
::

::gathalast
Sabbattha nāpītikarāpi {note:sabba’ttanā’pītikārāpi (sī. syā.)} ce siyā {note:siyuṃ (syā.)}, na vissase titthasamā hi nāriyo’’ti.
::

::hangnum
311\.
::

::gatha1
‘Yaṃ ve {note:yañca (syā. ka.)} disvā kaṇḍarīkinnarānaṃ {note:kinnarakinnarīnaṃ (syā.), kinnarīkinnarānaṃ (ka.)}, sabbitthiyo na ramanti agāre;
::

::gathalast
Taṃ tādisaṃ maccaṃ cajitvā bhariyā, aññaṃ disvā purisaṃ pīṭhasappiṃ.
::

::hangnum
312\.
::

::gatha1
‘Bakassa ca bāvarikassa {note:pāvārikassa (sī.), bāvariyassa (syā.)} rañño, accantakāmānugatassa bhariyā;
::

::gathalast
Avācarī {note:accācari (syā.), anācari (ka.)} paṭṭhavasānugassa {note:baddhavasānugassa (sī. syā.), pattavasānugatassa (ka.)}, kaṃ vāpi itthī nāticare tadaññaṃ.
::

::hangnum
313\.
::

::gatha1
‘Piṅgiyānī {pb:T:2.0120}{pb:M:2.0124} sabbalokissarassa, rañño piyā brahmadattassa bhariyā;
::

::gathalast
Avācarī paṭṭhavasānugassa, taṃ vāpi sā nājjhagā kāmakāminī.
::

::hangnum
314\.
::

::gatha1
‘Luddhānaṃ {note:khuddānaṃ (sī. syā. pī.)} lahucittānaṃ, akataññūna dubbhinaṃ;
::

::gathalast
Nādevasatto puriso, thīnaṃ saddhātumarahati.
::

::hangnum
315\.
::

::gatha1
‘Na tā pajānanti kataṃ na kiccaṃ, na mātaraṃ pitaraṃ bhātaraṃ vā;
::

::gathalast
Anariyā samatikkantadhammā, sasseva cittassa vasaṃ vajanti.
::

::hangnum
316\.
::

::gatha1
‘Cirānuvuṭṭhampi {note:cirānuvutthampi (sī. pī.)} piyaṃ manāpaṃ, anukampakaṃ pāṇasamampi bhattuṃ {note:santaṃ (sī. syā. pī.)};
::

::gathalast
Āvāsu kiccesu ca naṃ jahanti, tasmāhamitthīnaṃ na vissasāmi.
::

::hangnum
317\.
::

::gatha1
‘Thīnañhi cittaṃ yathā vānarassa, kannappakannaṃ yathā rukkhachāyā;
::

::gathalast
Calācalaṃ hadayamitthiyānaṃ, cakkassa nemi viya parivattati.
::

::hangnum
318\.
::

::gatha1
‘Yadā tā passanti samekkhamānā, ādeyyarūpaṃ purisassa vittaṃ;
::

::gathalast
Saṇhāhi {pb:T:2.0121} vācāhi nayanti menaṃ, kambojakā jalajeneva assaṃ.
::

::hangnum
319\.
::

::gatha1
‘Yadā na passanti samekkhamānā, ādeyyarūpaṃ purisassa vittaṃ;
::

::gathalast
Samantato naṃ parivajjayanti, tiṇṇo nadīpāragatova kullaṃ.
::

::hangnum
320\.
::

::gatha1
‘Silesūpamāṃ {pb:M:2.0125} sikhiriva sabbabhakkhā, tikkhamāyā nadīriva sīghasotā;
::

::gathalast
Sevanti hetā piyamappiyañca, nāvā yathā orakūlaṃ {note:orakulaṃ (sī.) evamuparipi} parañca.
::

::hangnum
321\.
::

::gatha1
‘Na tā ekassa na dvinnaṃ, āpaṇova pasārito;
::

::gathalast
Yo tā mayhanti maññeyya, vātaṃ jālena bādhaye {note:bandhaye (syā. ka.)}.
::

::hangnum
322\.
::

::gatha1
‘Yathā nadī ca pantho ca, pānāgāraṃ sabhā papā;
::

::gathalast
Evaṃ lokitthiyo nāma, velā tāsaṃ na vijjati {note:kesuci potthakesu imissā gāthāya pubbaddhāparaddhaṃ vipariyāyena dissati}.
::

::hangnum
323\.
::

::gatha1
‘Ghatāsanasamā etā, kaṇhasappasirūpamā;
::

::gathalast
Gāvo bahitiṇasseva, omasanti varaṃ varaṃ.
::

::hangnum
324\.
::

::gatha1
‘Ghatāsanaṃ kuñjaraṃ kaṇhasappaṃ, muddhābhisittaṃ pamadā ca sabbā;
::

::gathalast
Ete naro {note:etena so (pī.)} niccayato {note:niccayatto (sī. pī.)} bhajetha, tesaṃ have dubbidu sabbabhāvo {note:saccabhāvo (syā.)}.
::

::hangnum
325\.
::

::gatha1
‘Naccantavaṇṇā {pb:T:2.0122}{pb:V:2.0089} na bahūnaṃ kantā, na dakkhiṇā pamadā sevitabbā;
::

::gathalast
Na parassa bhariyā na dhanassa hetu, etitthiyo pañca na sevitabbā’’’.
::

Atha khalu, bho, ānando gijjharājā kuṇālassa sakuṇassa ādimajjhakathāpariyosānaṃ {note:ādimajjhagāthāpariyosānaṃ (syā. ka.)} viditvā tāyaṃ velāyaṃ imā gāthāyo abhāsi –

::hangnum
326\.
::

::gatha1
‘‘Puṇṇampi cemaṃ pathaviṃ dhanena, dajjitthiyā puriso sammatāya;
::

::gathalast
Laddhā khaṇaṃ atimaññeyya tampi, tāsaṃ vasaṃ asatīnaṃ na gacche.
::

::hangnum
327\.
::

::gatha1
‘‘Uṭṭhāhakaṃ {pb:M:2.0126} cepi alīnavuttiṃ, komārabhattāraṃ piyaṃ manāpaṃ;
::

::gathalast
Āvāsu kiccesu ca naṃ jahanti, tasmāhamitthīnaṃ {note:tasmā hi itthīnaṃ (sī. pī.)} na vissasāmi.
::

::hangnum
328\.
::

::gatha1
‘‘Na vissase icchati manti poso, na vissase rodati me sakāse;
::

::gathalast
Sevanti hetā piyamappiyañca, nāvā yathā orakūlaṃ parañca.
::

::hangnum
329\.
::

::gatha1
‘‘Na vissase sākhapurāṇasanthataṃ, na {pb:T:2.0123} vissase mittapurāṇacoraṃ;
::

::gathalast
Na vissase rājānaṃ sakhā {note:rājā sakhā (sī. pī.)} mamanti, na vissase itthi dasanna mātaraṃ.
::

::hangnum
330\.
::

::gatha1
‘‘Na vissase rāmakarāsu nārisu, accantasīlāsu asaññatāsu;
::

::gathalast
Accantapemānugatassa bhariyā, na vissase titthasamā hi nāriyo.
::

::hangnum
331\.
::

::gatha1
‘‘Haneyyuṃ chindeyyuṃ chedāpeyyumpi {note:haneyyu chindeyyuṃpi chadayeyyuṃ (sī. pī.), haneyyuṃpi chindeyyuṃpi chedāpeyyuṃpi (syā.)}, kaṇṭhepi {note:kaṇṭhampi (sī. syā.)} chetvā rudhiraṃ piveyyuṃ;
::

::gathalast
Mā dīnakāmāsu asaññatāsu, bhāvaṃ kare gaṅgatitthūpamāsu.
::

::hangnum
332\.
::

::gatha1
‘‘Musā tāsaṃ yathā saccaṃ, saccaṃ tāsaṃ yathā musā;
::

::gathalast
Gāvo bahitiṇasseva, omasanti varaṃ varaṃ.
::

::hangnum
333\.
::

::gatha1
‘‘Gatenetā palobhenti, pekkhitena mhitena ca;
::

::gathalast
Athopi dunnivatthena, mañjunā bhaṇitena ca.
::

::hangnum
334\.
::

::gatha1
‘‘Coriyo kathinā {note:kaṭhinā (sī. syā. pī.)} hetā, vāḷā ca lapasakkharā;
::

::gathalast
Na tā kiñci na jānanti, yaṃ manussesu vañcanaṃ.
::

::hangnum
335\.
::

::gatha1
‘‘Asā {pb:M:2.0127} lokitthiyo nāma, velā tāsaṃ na vijjati;
::

::gathalast
Sārattā ca pagabbhā ca, sikhī sabbaghaso yathā.
::

::hangnum
336\.
::

::gatha1
‘‘Natthitthīnaṃ {pb:T:2.0124} piyo nāma, appiyopi na vijjati;
::

::gathalast
Sevanti hetā piyamappiyañca, nāvā yathā orakūlaṃ parañca.
::

::hangnum
337\.
::

::gatha1
‘‘Natthitthīnaṃ piyo nāma, appiyopi na vijjati;
::

::gathalast
Dhanattā {note:dhanatthā (syā.)} paṭivallanti, latāva dumanissitā.
::

::hangnum
338\.
::

::gatha1
‘‘Hatthibandhaṃ {pb:V:2.0090} assabandhaṃ, gopurisañca maṇḍalaṃ {note:caṇḍalaṃ (sī. syā. pī.)};
::

::gathalast
Chavaḍāhakaṃ pupphachaḍḍakaṃ, sadhanamanupatanti nāriyo.
::

::hangnum
339\.
::

::gatha1
‘‘Kulaputtampi jahanti akiñcanaṃ, chavakasamasadisampi {note:chavakasamaṃ (syā. pī.)};
::

::gathalast
Anugacchanti {note:gacchanti (pī.)} anupatanti, dhanahetu hi nāriyo’’ti {note:dhanahetu ca nāriyo (syā.), dhanahetu nāriyo (pī.)}.
::

Atha khalu, bho, nārado devabrāhmaṇo ānandassa gijjharājassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi –

::hangnum
340\.
::

::gatha1
‘‘Cattārome na pūrenti, te me suṇātha bhāsato;
::

::gathalast
Samuddo brāhmaṇo rājā, itthī cāpi dijampati.
::

::hangnum
341\.
::

::gatha1
‘‘Saritā sāgaraṃ yanti, yā kāci pathavissitā;
::

::gathalast
Tā samuddaṃ na pūrenti, ūnattā hi na pūrati.
::

::hangnum
342\.
::

::gatha1
‘‘Brāhmaṇo ca adhīyāna, vedamakkhānapañcamaṃ;
::

::gathalast
Bhiyyopi sutamiccheyya, ūnattā hi na pūrati.
::

::hangnum
343\.
::

::gatha1
‘‘Rājā ca pathaviṃ sabbaṃ, sasamuddaṃ sapabbataṃ;
::

::gatha2
Ajjhāvasaṃ vijinitvā, anantaratanocitaṃ;
::

::gathalast
Pāraṃ {pb:T:2.0125} samuddaṃ pattheti, ūnattā hi na pūrati.
::

::hangnum
344\.
::

::gatha1
‘‘Ekamekāya itthiyā, aṭṭhaṭṭha patino siyā;
::

::gatha2
Sūrā ca balavanto ca, sabbakāmarasāharā;
::

::gathalast
Kareyya navame chandaṃ, ūnattā hi na pūrati.
::

::hangnum
345\.
::

::gatha1
‘‘Sabbitthiyo {pb:M:2.0128} sikhiriva sabbabhakkhā, sabbitthiyo nadīriva sabbavāhī;
::

::gathalast
Sabbitthiyo kaṇṭakānaṃva sākhā, sabbitthiyo dhanahetu vajanti.
::

::hangnum
346\.
::

::gatha1
‘‘Vātañca jālena naro parāmase, osiñcaye {note:osañciyā (sī. pī.)} sāgaramekapāṇinā;
::

::gathalast
Sakena hatthena kareyya ghosaṃ {note:sakena kālena haneyya ghosanaṃ (pī.)}, yo sabbabhāvaṃ pamadāsu osaje.
::

::hangnum
347\.
::

::gatha1
‘‘Corīnaṃ bahubuddhīnaṃ, yāsu saccaṃ sudullabhaṃ;
::

::gathalast
Thīnaṃ bhāvo durājāno, macchassevodake gataṃ.
::

::hangnum
348\.
::

::gatha1
‘‘Analā mudusambhāsā, duppūrā tā nadīsamā;
::

::gathalast
Sīdanti naṃ viditvāna, ārakā parivajjaye.
::

::hangnum
349\.
::

::gatha1
‘‘Āvaṭṭanī mahāmāyā, brahmacariyavikopanā;
::

::gathalast
Sīdanti naṃ viditvāna, ārakā parivajjaye.
::

::hangnum
350\.
::

::gatha1
‘‘Yaṃ {pb:V:2.0091} etā {note:yañcetā (syā.)} upasevanti, chandasā vā dhanena vā;
::

::gathalast
Jātavedova saṇṭhānaṃ, khippaṃ anudahanti na’’nti.
::

Atha {pb:T:2.0126} khalu, bho, kuṇālo sakuṇo nāradassa devabrāhmaṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi –

::hangnum
351\.
::

::gatha1
‘‘Sallape nisitakhaggapāṇinā, paṇḍito api pisācadosinā;
::

::gathalast
Uggatejamuragampi āside, eko ekāya pamadāya nālape {note:eko ekapamadaṃ hi nālape (pī.) eko ekapamādāya nālape (?)}.
::

::hangnum
352\.
::

::gatha1
‘‘Lokacittamathanā hi nāriyo, naccagītabhaṇitamhitāvudhā;
::

::gathalast
Bādhayanti anupaṭṭhitassatiṃ {note:anupaṭṭhitāsatī (pī.)}, dīpe rakkhasigaṇova {note:dīparakkhasigaṇāva (sī.)} vāṇije.
::

::hangnum
353\.
::

::gatha1
‘‘Natthi {pb:M:2.0129} tāsaṃ vinayo na saṃvaro, majjamaṃsaniratā {note:majjamaṃsābhiratā (ka.)} asaññatā;
::

::gathalast
Tā gilanti purisassa pābhataṃ, sāgareva makaraṃ timiṅgalo {note:timiṅgilo (sī. pī.)}.
::

::hangnum
354\.
::

::gatha1
‘‘Pañcakāmaguṇasātagocarā, uddhatā aniyatā asaññatā;
::

::gathalast
Osaranti pamadā pamādinaṃ, loṇatoyavatiyaṃva āpakā.
::

::hangnum
355\.
::

::gatha1
‘‘Yaṃ naraṃ upalapenti {note:uparamanti (sī. pī.), palāpenti (ka.)} nāriyo, chandasā va {pb:T:2.0127} ratiyā dhanena vā;
::

::gathalast
Jātavedasadisampi tādisaṃ, rāgadosavadhiyo {note:rāgadosavatiyo (sī. pī.)} dahanti naṃ.
::

::hangnum
356\.
::

::gatha1
‘‘Aḍḍhaṃ ñatvā purisaṃ mahaddhanaṃ, osaranti sadhanā sahattanā;
::

::gathalast
Rattacittamativeṭhayanti naṃ, sāla māluvalatāva kānane.
::

::hangnum
357\.
::

::gatha1
‘‘Tā upenti vividhena chandasā, citrabimbamukhiyo alaṅkatā;
::

::gathalast
Uhasanti {note:ūhasanti (sī. pī.), ohasanti (syā.)} pahasanti nāriyo, sambarova {note:saṃvarova (syā. pī. ka.)} satamāyakovidā.
::

::hangnum
358\.
::

::gatha1
‘‘Jātarūpamaṇimuttabhūsitā, sakkatā patikulesu nāriyo;
::

::gathalast
Rakkhitā aticaranti sāmikaṃ, dānavaṃva hadayantarassitā {note:hadayantanissitā (ka.), hadayantaranissitā (syā.)}.
::

::hangnum
359\.
::

::gatha1
‘‘Tejavāpi {pb:M:2.0130} hi naro vicakkhaṇo, sakkato bahujanassa pūjito;
::

::gathalast
Nārinaṃ vasagato na bhāsati, rāhunā upahatova candimā.
::

::hangnum
360\.
::

::gatha1
‘‘Yaṃ kareyya kupito diso disaṃ, duṭṭhacitto {pb:T:2.0128} vasamāgataṃ ariṃ {note:ari (sī. pī.)};
::

::gathalast
Tena bhiyyo byasanaṃ nigacchati, nārinaṃ vasagato apekkhavā.
::

::hangnum
361\.
::

::gatha1
‘‘Kesalūnanakhachinnatajjitā, pādapāṇikasadaṇḍatāḷitā;
::

::gathalast
Hīnamevupagatā hi nāriyo, tā ramanti kuṇapeva makkhikā.
::

::hangnum
362\.
::

::gatha1
‘‘Tā kulesu visikhantaresu vā, rājadhāninigamesu vā puna {note:vā pana (syā.)};
::

::gathalast
Oḍḍitaṃ namucipāsavākaraṃ {note:vāguraṃ (syā.)}, cakkhumā parivajje sukhatthiko.
::

::hangnum
363\.
::

::gatha1
‘‘Ossajitva {pb:V:2.0092} kusalaṃ tapoguṇaṃ, yo anariyacaritāni mācari;
::

::gathalast
Devatāhi nirayaṃ nimissati, chedagāmimaṇiyaṃva vāṇijo.
::

::hangnum
364\.
::

::gatha1
‘‘So idha garahito parattha ca, dummatī upahato {note:upagato (sī. pī.)} sakammunā;
::

Gacchatī aniyato gaḷāgaḷaṃ, duṭṭhagadrabharathova uppathe.

::hangnum
365\.
::

::gatha1
‘‘So upeti nirayaṃ patāpanaṃ, sattisimbalivanañca {pb:T:2.0129} āyasaṃ;
::

::gathalast
Āvasitvā tiracchānayoniyaṃ, petarājavisayaṃ na muñcati {note:muccati (ka.)}.
::

::hangnum
366\.
::

::gatha1
‘‘Dibyakhiḍḍaratiyoṃ {pb:M:2.0131} ca nandane, cakkavatticaritañca mānuse;
::

::gathalast
Nāsayanti pamadā pamādinaṃ, duggatiñca paṭipādayanti naṃ.
::

::hangnum
367\.
::

::gatha1
‘‘Dibyakhiḍḍaratiyo na dullabhā, cakkavatticaritañca mānuse;
::

::gathalast
Soṇṇabyamhanilayā {note:suvaṇṇabyamhanilayā (syā. ka.), sovaṇṇabyamhanilayā (pī.)} ca accharā, ye caranti pamadāhanatthikā.
::

::hangnum
368\.
::

::gatha1
‘‘Kāmadhātusamatikkamā gati, rūpadhātuyā bhāvo {note:rūpadhātuyā bhavo (sī.), rūpadhātusambhavo (syā.)} na dullabho;
::

::gathalast
Vītarāgavisayūpapattiyā, ye caranti pamadāhanatthikā.
::

::hangnum
369\.
::

::gatha1
‘‘Sabbadukkhasamatikkamaṃ sivaṃ, accantamacalitaṃ asaṅkhataṃ;
::

::gathalast
Nibbutehi sucihī na dullabhaṃ, ye caranti pamadāhanatthikā’’ti.
::

::hangnum
370\.
::

::gatha1
‘‘Kuṇālohaṃ tadā āsiṃ, udāyī phussakokilo;
::

::gatha2
Ānando {pb:T:2.0130} gijjharājāsi, sāriputto ca nārado;
::

::gathalast
Parisā buddhaparisā, evaṃ dhāretha jātaka’’nti.
::

::centre
Kuṇālajātakaṃ catutthaṃ.
::

#### 537. Mahāsutasomajātakaṃ (5)

::hangnum
371\.
::

::gatha1
‘‘Kasmā tuvaṃ rasaka edisāni, karosi kammāni sudāruṇāni;
::

::gathalast
Hanāsi itthī purise ca mūḷho, maṃsassa hetu adu {note:ādu (sī. syā.)} dhanassa kāraṇā’’.
::

::hangnum
372\.
::

::gatha1
‘‘Naṃ {pb:M:2.0132} attahetū na dhanassa kāraṇā, na puttadārassa sahāyañātinaṃ;
::

::gathalast
Bhattā ca me bhagavā bhūmipālo, so khādati maṃsaṃ bhadantedisaṃ’’.
::

::hangnum
373\.
::

::gatha1
‘‘Sace tuvaṃ bhatturatthe payutto, karosi kammāni sudāruṇāni;
::

::gathalast
Pātova antepuraṃ pāpuṇitvā, lapeyyāsi me rājino sammukhe taṃ’’.
::

::hangnum
374\.
::

::gatha1
‘‘Tathā karissāmi ahaṃ bhadante, yathā tuvaṃ {note:yameva tvaṃ (sī.)} bhāsasi kāḷahatthi;
::

::gathalast
Pātova antepuraṃ pāpuṇitvā, vakkhāmi {pb:T:2.0131} te rājino sammukhe taṃ’’.
::

::hangnum
375\.
::

::gatha1
Tato {pb:V:2.0093} ratyā vivasāne {note:vivasane (sī. syā. pī.)}, sūriyuggamanaṃ pati;
::

::gatha2
Kāḷo rasakamādāya, rājānaṃ upasaṅkami;
::

::gathalast
Upasaṅkamma {note:upasaṅkamitvā (sī. syā. pī.)} rājānaṃ, idaṃ vacanamabravi.
::

::hangnum
376\.
::

::gatha1
‘‘Saccaṃ kira mahārāja, rasako pesito tayā;
::

::gathalast
Hanati itthipurise, tuvaṃ maṃsāni khādasi’’.
::

::hangnum
377\.
::

::gatha1
‘‘Evameva tathā kāḷa, rasako pesito mayā;
::

::gathalast
Mama atthaṃ karontassa, kimetaṃ paribhāsasi’’.
::

::hangnum
378\.
::

::gatha1
‘‘Ānando sabbamacchānaṃ, khāditvā rasagiddhimā;
::

::gathalast
Parikkhīṇāya parisāya, attānaṃ khādiyā mato.
::

::hangnum
379\.
::

::gatha1
‘‘Evaṃ pamatto rasagārave ratto {note:rato (sī. syā. pī.)}, bālo yadī āyati nāvabujjhati;
::

::gathalast
Vidhamma putte caji {note:cajitvā (ka.)} ñātake ca, parivattiya attānaññeva {note:attānameva (sī. pī.)} khādati.
::

::hangnum
380\.
::

::gatha1
‘‘Idaṃ {pb:M:2.0133} te sutvāna vigetu {note:vihetu (sī. pī.)} chando, mā bhakkhayī {note:mā bhakkhasī (sī. pī.)} rāja manussamaṃsaṃ;
::

::gathalast
Mā tvaṃ imaṃ kevalaṃ vārijova, dvipadādhipa {note:dipadādipa (sī. pī.) evamuparipi} suññamakāsi raṭṭhaṃ’’.
::

::hangnum
381\.
::

::gatha1
‘‘Sujāto nāma nāmena, oraso tassa atrajo {note:tassa orasa atrajo (sī.), tassa atraja oraso (pī.)};
::

::gathalast
Jambupesimaladdhāna, mato so tassa saṅkhaye.
::

::hangnum
382\.
::

::gatha1
‘‘Evameva {pb:T:2.0132} ahaṃ kāḷa, bhutvā bhakkhaṃ rasuttamaṃ;
::

::gathalast
Aladdhā mānusaṃ maṃsaṃ, maññe hissāmi {note:hessāmi (sī. syā.), hassāmi (pī.)} jīvitaṃ’’.
::

::hangnum
383\.
::

::gatha1
‘‘Māṇava abhirūposi, kule jātosi sotthiye;
::

::gathalast
Na tvaṃ arahasi tāta, abhakkhaṃ bhakkhayetave’’.
::

::hangnum
384\.
::

::gatha1
‘‘Rasānaṃ aññataraṃ etaṃ, kasmā {note:yasmā (sī. pī.)} maṃ tvaṃ nivāraye;
::

::gathalast
Sohaṃ tattha gamissāmi, yattha lacchāmi edisaṃ.
::

::hangnum
385\.
::

::gatha1
‘‘Sovāhaṃ nippatissāmi, na te vacchāmi santike;
::

::gathalast
Yassa me dassanena tvaṃ, nābhinandasi brāhmaṇa’’.
::

::hangnum
386\.
::

::gatha1
‘‘Addhā aññepi dāyāde, putte lacchāma māṇava;
::

::gathalast
Tvañca jamma vinassassu, yattha pattaṃ na taṃ suṇe’’.
::

::hangnum
387\.
::

::gatha1
‘‘Evameva tuvaṃ rāja, dvipadinda suṇohi me;
::

::gathalast
Pabbājessanti taṃ raṭṭhā, soṇḍaṃ māṇavakaṃ yathā’’.
::

::hangnum
388\.
::

::gatha1
‘‘Sujāto nāma nāmena, bhāvitattāna sāvako;
::

::gathalast
Accharaṃ kāmayantova, na so bhuñji na so pivi.
::

::hangnum
389\.
::

::gatha1
‘‘Kusaggenudakamādāya {pb:V:2.0094} {note:kusagge udakamādāya (sī. pī.)}, samudde udakaṃ mine;
::

::gathalast
Evaṃ mānusakā kāmā, dibbakāmāna santike.
::

::hangnum
390\.
::

::gatha1
‘‘Evameva ahaṃ kāḷa, bhutvā bhakkhaṃ rasuttamaṃ;
::

::gathalast
Aladdhā mānusaṃ maṃsaṃ, maññe hissāmi jīvitaṃ’’.
::

::hangnum
391\.
::

::gatha1
‘‘Yathāpi {pb:M:2.0134} te dhataraṭṭhā, haṃsā vehāyasaṅgamā;
::

::gathalast
Abhuttaparibhogena {note:avuttiparibhogena (sī. pī.), ayuttaparibhogena (syā.)}, sabbe abbhatthataṃ gatā.
::

::hangnum
392\.
::

::gatha1
‘‘Evameva {pb:T:2.0133} tuvaṃ rāja, dvipadinda suṇohi me;
::

::gathalast
Abhakkhaṃ rāja bhakkhesi, tasmā pabbājayanti taṃ’’.
::

::hangnum
393\.
::

::gatha1
‘‘Tiṭṭhāhīti mayā vutto, so tvaṃ gacchasi pammukho {note:pāmukho (ka.)};
::

::gatha2
Aṭṭhito tvaṃ ṭhitomhīti, lapasi brahmacārini;
::

::gathalast
Idaṃ te samaṇāyuttaṃ, asiñca me maññasi kaṅkapattaṃ’’ {note:kaṅkhapattaṃ (syā. ka.)}.
::

::hangnum
394\.
::

::gatha1
‘‘Ṭhitohamasmī sadhammesu rāja, na nāmagottaṃ parivattayāmi;
::

::gathalast
Corañca loke aṭhitaṃ vadanti, āpāyikaṃ nerayikaṃ ito cutaṃ.
::

::hangnum
395\.
::

::gatha1
‘‘Sace tvaṃ saddahasi {note:sacepi sahasi (sī. pī.)} rāja, sutaṃ gaṇhāhi khattiya {note:khattiyaṃ (syā.)};
::

::gathalast
Tena yaññaṃ yajitvāna, evaṃ saggaṃ gamissasi’’.
::

::hangnum
396\.
::

::gatha1
‘‘Kismiṃ nu raṭṭhe tava jātibhūmi {note:jātabhūmi (sī.)}, atha kena atthena idhānupatto;
::

::gathalast
Akkhāhi me brāhmaṇa etamatthaṃ, kimicchasī demi tayajja patthitaṃ’’.
::

::hangnum
397\.
::

::gatha1
‘‘Gāthā catasso dharaṇīmahissara, sugambhiratthā varasāgarūpamā;
::

::gathalast
Taveva atthāya idhāgatosmi, suṇohi gāthā paramatthasaṃhitā’’.
::

::hangnum
398\.
::

::gatha1
‘‘Na ve rudanti matimanto sapaññā, bahussutā {pb:T:2.0134} ye bahuṭṭhānacintino;
::

::gathalast
Dīpañhi etaṃ paramaṃ narānaṃ, yaṃ paṇḍitā sokanudā bhavanti.
::

::hangnum
399\.
::

::gatha1
‘‘Attānaṃ {pb:M:2.0135} ñātī udāhu {note:uda (sī. pī.)} puttadāraṃ, dhaññaṃ dhanaṃ rajataṃ jātarūpaṃ;
::

::gathalast
Kimeva tvaṃ {note:kimo nu tvaṃ (sī. pī.)} sutasomānutappe, korabyaseṭṭha vacanaṃ suṇoma tetaṃ’.
::

::hangnum
400\.
::

::gatha1
‘‘Nevāhamattānamanutthunāmi, na puttadāraṃ na dhanaṃ na raṭṭhaṃ;
::

::gathalast
Satañca dhammo carito purāṇo, taṃ saṅkaraṃ {note:saṅgaraṃ (sī. syā. pī.) evamuparipi} brāhmaṇassānutappe.
::

::hangnum
401\.
::

::gatha1
‘‘Kato mayā saṅkaro brāhmaṇena, raṭṭhe sake issariye ṭhitena;
::

::gathalast
Taṃ saṅkaraṃ brāhmaṇasappadāya, saccānurakkhī punarāvajissaṃ’’.
::

::hangnum
402\.
::

::gatha1
‘‘Nevāhametaṃ abhisaddahāmi, sukhī naro maccumukhā pamutto;
::

::gathalast
Amittahatthaṃ punarāvajeyya, korabyaseṭṭha na hi maṃ upesi.
::

::hangnum
403\.
::

::gatha1
‘‘Mutto {pb:V:2.0095} tuvaṃ porisādassa hatthā, gantvā {pb:T:2.0135} sakaṃ mandiraṃ kāmakāmī;
::

::gathalast
Madhuraṃ piyaṃ jīvitaṃ laddha rāja, kuto tuvaṃ ehisi me sakāsaṃ’’.
::

::hangnum
404\.
::

::gatha1
‘‘Mataṃ vareyya parisuddhasīlo, na jīvitaṃ {note:na hi jīvitaṃ (sī.)} garahito pāpadhammo;
::

::gathalast
Na hi taṃ naraṃ tāyati {note:tāyate (sī. syā. pī. ka.)} duggatīhi, yassāpi hetu alikaṃ bhaṇeyya.
::

::hangnum
405\.
::

::gatha1
‘‘Sacepi vāto girimāvaheyya, cando ca sūriyo ca chamā pateyyuṃ;
::

::gathalast
Sabbā ca najjo paṭisotaṃ vajeyyuṃ, na tvevahaṃ rāja musā bhaṇeyyaṃ.
::

::hangnum
406\.
::

::gatha1
{note:ayaṃ gāthā sī. pī. potthakesu na dissati} ‘‘Nabhaṃ {pb:M:2.0136} phaleyya udadhīpi susse, saṃvaṭṭaye bhūtadharā vasundharā;
::

::gathalast
Siluccayo meru samūlamuppate, na tvevahaṃ rāja musā bhaṇeyyaṃ’’ {note:ayaṃ gāthā sī. pī. potthakesu na dissati}.
::

::hangnum
407\.
::

::gatha1
‘‘Asiñca sattiñca parāmasāmi, sapathampi te samma ahaṃ karomi;
::

::gathalast
Tayā pamutto anaṇo bhavitvā, saccānurakkhī punarāvajissaṃ’’.
::

::hangnum
408\.
::

::gatha1
‘‘Yo te kato saṅkaro brāhmaṇena, raṭṭhe sake issariye ṭhitena;
::

::gathalast
Taṃ saṅkaraṃ brāhmaṇasappadāya, saccānurakkhī punarāvajassu’’.
::

::hangnum
409\.
::

::gatha1
‘‘Yo me kato saṅkaro brāhmaṇena, raṭṭhe {pb:T:2.0136} sake issariye ṭhitena;
::

::gathalast
Taṃ saṅkaraṃ brāhmaṇasappadāya, saccānurakkhī punarāvajissaṃ’’.
::

::hangnum
410\.
::

::gatha1
‘‘Mutto ca so porisādassa hatthā, gantvāna taṃ brāhmaṇaṃ etadavoca;
::

::gathalast
Suṇoma {note:suṇomi (sī. syā.)} gāthāyo satārahāyo, yā me sutā assu hitāya brahme’’.
::

::hangnum
411\.
::

::gatha1
‘‘Sakideva sutasoma, sabbhi hoti {note:hotu (pī.)} samāgamo;
::

::gathalast
Sā naṃ saṅgati pāleti, nāsabbhi bahusaṅgamo.
::

::hangnum
412\.
::

::gatha1
‘‘Sabbhireva samāsetha, sabbhi kubbetha santhavaṃ;
::

::gathalast
Sataṃ saddhammamaññāya, seyyo hoti na pāpiyo.
::

::hangnum
413\.
::

::gatha1
‘‘Jīranti ve rājarathā sucittā, atho sarīrampi jaraṃ upeti;
::

::gathalast
Satañca dhammo na jaraṃ upeti, santo have sabbhi pavedayanti.
::

::hangnum
414\.
::

::gatha1
‘‘Nabhañcaṃ {pb:M:2.0137} dūre pathavī ca dūre, pāraṃ {pb:T:2.0137} samuddassa tadāhu dūre;
::

::gathalast
Tato have dūrataraṃ vadanti, satañca dhammo {note:dhammaṃ (sī. pī.)} asatañca rāja’’.
::

::hangnum
415\.
::

::gatha1
‘‘Sahassiyā {note:sahassiyo (sī. pī.)} imā gāthā, nahimā {note:na imā, (sī. pī.) nayimā (syā.)} gāthā satārahā;
::

::gathalast
Cattāri tvaṃ sahassāni, khippaṃ gaṇhāhi brāhmaṇa’’.
::

::hangnum
416\.
::

::gatha1
‘‘Āsītiyā nāvutiyā {note:asītiyā navutiyā (pī.)} ca gāthā, satārahā cāpi bhaveyya {note:bhaveyyu (sī. syā. pī.)} gāthā;
::

::gathalast
Paccattameva sutasoma jānahi, sahassiyā nāma kā atthi {note:sahassiyo nāma idhatthi (sī.)} gāthā’’.
::

::hangnum
417\.
::

::gatha1
‘‘Icchāmi vohaṃ sutavuddhimattano, santoti maṃ {note:santo mamaṃ (syā.), santo ca maṃ (sī. pī. ka.)} sappurisā bhajeyyuṃ;
::

::gathalast
Ahaṃ savantīhi mahodadhīva, na hi tāta tappāmi subhāsitena.
::

::hangnum
418\.
::

::gatha1
‘‘Aggi {pb:V:2.0096} yathā tiṇakaṭṭhaṃ dahanto, na tappatī sāgarova {note:sāgaro vā (sī. pī.)} nadīhi;
::

::gathalast
Evampi te paṇḍitā rājaseṭṭha, sutvā na tappanti subhāsitena.
::

::hangnum
419\.
::

::gatha1
‘‘Sakassa dāsassa yadā suṇomi, gāthaṃ ahaṃ atthavatiṃ {note:gāthā ahaṃ atthavatī (sī. pī.)} janinda;
::

::gathalast
Tameva sakkacca nisāmayāmi, na {pb:T:2.0138} hi tāta dhammesu mamatthi titti’’.
::

::hangnum
420\.
::

::gatha1
‘‘Idaṃ {pb:M:2.0138} te raṭṭhaṃ sadhanaṃ sayoggaṃ, sakāyuraṃ sabbakāmūpapannaṃ;
::

::gathalast
Kiṃ kāmahetu paribhāsasimaṃ {note:bhāsase maṃ (sī. syā. pī.)}, gacchāmahaṃ porisādassa ñatte’’ {note:porisādassa kante (sī. pī.), porisādassupante (ka.)}.
::

::hangnum
421\.
::

::gatha1
‘‘Attānurakkhāya bhavanti hete, hatthārohā rathikā pattikā ca;
::

::gathalast
Assāruhā {note:assārohā (syā. pī.)} ye ca dhanuggahāse, senaṃ payuñjāma hanāma sattuṃ’’.
::

::hangnum
422\.
::

::gatha1
‘‘Sudukkaraṃ porisādo akāsi, jīvaṃ gahetvāna avassajī maṃ;
::

::gathalast
Taṃ tādisaṃ pubbakiccaṃ saranto, dubbhe ahaṃ tassa kathaṃ janinda’’.
::

::hangnum
423\.
::

::gatha1
‘‘Vanditvā so pitaraṃ mātarañca, anusāsetvā negamañca balañca;
::

::gathalast
Saccavādī saccānurakkhamāno, agamāsi so yattha porisādo’’.
::

::hangnum
424\.
::

::gatha1
‘‘Kato mayā saṅkaro brāhmaṇena, raṭṭhe sake issariye ṭhitena;
::

::gatha2
Taṃ saṅkaraṃ brāhmaṇasappadāya, saccānurakkhī {pb:T:2.0139} punarāgatosmi;
::

::gathalast
Yajassu yaññaṃ khāda maṃ porisāda’’.
::

::hangnum
425\.
::

::gatha1
‘‘Na hāyate khāditaṃ {note:khādituṃ (sī. syā. pī.)} mayhaṃ pacchā, citakā ayaṃ tāva sadhūmikāva {note:sadhūmakā ca (syā.)};
::

::gathalast
Niddhūmake pacitaṃ sādhupakkaṃ, suṇoma {note:suṇomi (sī.), suṇāma (pī.)} gāthāyo satārahāyo’’.
::

::hangnum
426\.
::

::gatha1
‘‘Adhammiko {pb:M:2.0139} tvaṃ porisādakāsi {note:porisādamakāsi (ka.)}, raṭṭhā ca bhaṭṭho udarassa hetu;
::

::gathalast
Dhammañcimā abhivadanti gāthā, dhammo ca adhammo ca kuhiṃ sameti.
::

::hangnum
427\.
::

::gatha1
‘‘Adhammikassa luddassa, niccaṃ lohitapāṇino;
::

::gathalast
Natthi saccaṃ kuto dhammo, kiṃ sutena karissasi’’.
::

::hangnum
428\.
::

::gatha1
‘‘Yo maṃsahetu migavaṃ careyya, yo vā hane purisamattahetu;
::

::gathalast
Ubhopi te pecca samā bhavanti, kasmā no {note:kasmā nu (ka.)} adhammikaṃ brūsi maṃ tvaṃ’’.
::

::hangnum
429\.
::

::gatha1
‘‘Pañca pañcanakhā bhakkhā, khattiyena pajānatā;
::

::gathalast
Abhakkhaṃ rāja bhakkhesi, tasmā adhammiko tuvaṃ’’.
::

::hangnum
430\.
::

::gatha1
‘‘Mutto tuvaṃ porisādassa hatthā, gantvā sakaṃ mandiraṃ kāmakāmī;
::

::gathalast
Amittahatthaṃ {pb:T:2.0140} punarāgatosi, na khattadhamme kusalosi rāja’’.
::

::hangnum
431\.
::

::gatha1
‘‘Ye {pb:V:2.0097} khattadhamme kusalā bhavanti, pāyena te nerayikā bhavanti;
::

::gatha2
Tasmā ahaṃ khattadhammaṃ pahāya, saccānurakkhī punarāgatosmi;
::

::gathalast
Yajassu yaññaṃ khāda maṃ porisāda’’.
::

::hangnum
432\.
::

::gatha1
‘‘Pāsādavāsā pathavīgavassā, kāmitthiyo kāsikacandanañca;
::

::gathalast
Sabbaṃ tahiṃ labhasi {note:labbhati (pī.)} sāmitāya, saccena kiṃ passasi ānisaṃsaṃ’’.
::

::hangnum
433\.
::

::gatha1
‘‘Ye {pb:M:2.0140} kecime atthi rasā pathabyā, saccaṃ tesaṃ sādhutaraṃ rasānaṃ;
::

Sacce ṭhitā samaṇabrāhmaṇā ca, taranti jātimaraṇassa pāraṃ’’.

::hangnum
434\.
::

::gatha1
‘‘Mutto tuvaṃ porisādassa hatthā, gantvā sakaṃ mandiraṃ kāmakāmī;
::

::gatha2
Amittahatthaṃ punarāgatosi, na hi nūna te maraṇabhayaṃ janinda;
::

::gathalast
Alīnacitto asi {note:ca’si (sī. syā. pī.)} saccavādī’’.
::

::hangnum
435\.
::

::gatha1
‘‘Katā {pb:T:2.0141} me kalyāṇā anekarūpā, yaññā yiṭṭhā ye vipulā pasatthā;
::

::gathalast
Visodhito paralokassa maggo, dhamme ṭhito ko maraṇassa bhāye.
::

::hangnum
436\.
::

::gatha1
‘‘Katā me kalyāṇā anekarūpā, yaññā yiṭṭhā ye vipulā pasatthā;
::

::gathalast
Anānutappaṃ paralokaṃ gamissaṃ, yajassu yaññaṃ ada {note:khāda (sī. syā. pī.)} maṃ porisāda.
::

::hangnum
437\.
::

::gatha1
‘‘Pitā ca mātā ca upaṭṭhitā me, dhammena me issariyaṃ pasatthaṃ;
::

::gathalast
Visodhito paralokassa maggo, dhamme ṭhito ko maraṇassa bhāye.
::

::hangnum
438\.
::

::gatha1
‘‘Pitā ca mātā ca upaṭṭhitā me, dhammena me issariyaṃ pasatthaṃ;
::

::gathalast
Anānutappaṃ paralokaṃ gamissaṃ, yajassu yaññaṃ ada maṃ porisāda.
::

::hangnum
439\.
::

::gatha1
‘‘Ñātīsu {pb:T:2.0142} mittesu katā me kārā {note:katūpakāro (syā. ka.)}, dhammena me issariyaṃ pasatthaṃ;
::

::gathalast
Visodhito paralokassa maggo, dhamme ṭhito ko maraṇassa bhāye.
::

::hangnum
440\.
::

::gatha1
‘‘Ñātīsuṃ {pb:M:2.0141} mittesu katā me kārā, dhammena me issariyaṃ pasatthaṃ;
::

::gathalast
Anānutappaṃ paralokaṃ gamissaṃ, yajassu yaññaṃ ada maṃ porisāda.
::

::hangnum
441\.
::

::gatha1
‘‘Dinnaṃ me dānaṃ bahudhā bahūnaṃ, santappitā samaṇabrāhmaṇā ca;
::

::gathalast
Visodhito paralokassa maggo, dhamme ṭhito ko maraṇassa bhāye.
::

::hangnum
442\.
::

::gatha1
‘‘Dinnaṃ me dānaṃ bahudhā bahūnaṃ, santappitā samaṇabrāhmaṇā ca;
::

::gathalast
Anānutappaṃ paralokaṃ gamissaṃ, yajassu yaññaṃ ada maṃ porisāda’’.
::

::hangnum
443\.
::

::gatha1
‘‘Visaṃ pajānaṃ puriso adeyya, āsīvisaṃ jalitamuggatejaṃ;
::

::gathalast
Muddhāpi tassa viphaleyya {note:vipateyya (sī. pī.)} sattadhā, yo tādisaṃ saccavādiṃ adeyya’’.
::

::hangnum
444\.
::

::gatha1
‘‘Sutvā dhammaṃ vijānanti, narā kalyāṇapāpakaṃ;
::

::gathalast
Api gāthā suṇitvāna, dhamme me ramate {note:ramatī (sī. pī.)} mano’’.
::

::hangnum
445\.
::

::gatha1
‘‘Sakideva {pb:V:2.0098} mahārāja {note:sutasoma (sī. pī.)}, sabbhi hoti samāgamo;
::

::gathalast
Sā naṃ saṅgati pāleti, nāsabbhi bahusaṅgamo.
::

::hangnum
446\.
::

::gatha1
‘‘Sabbhireva {pb:T:2.0143} samāsetha, sabbhi kubbetha santhavaṃ;
::

::gathalast
Sataṃ saddhammamaññāya, seyyo hoti na pāpiyo.
::

::hangnum
447\.
::

::gatha1
‘‘Jīranti ve rājarathā sucittā, atho sarīrampi jaraṃ upeti;
::

::gathalast
Satañca dhammo na jaraṃ upeti, santo have sabbhi pavedayanti.
::

::hangnum
448\.
::

::gatha1
‘‘Nabhañcaṃ {pb:M:2.0142} dūre pathavī ca dūre, pāraṃ samuddassa tadāhu dūre;
::

::gathalast
Tato have dūrataraṃ vadanti, satañca dhammo {note:dhammaṃ (sī. pī.)} asatañca rāja’’.
::

::hangnum
449\.
::

::gatha1
‘‘Gāthā imā atthavatī subyañjanā, subhāsitā tuyha janinda sutvā;
::

::gathalast
Ānandi vitto sumano patīto, cattāri te samma vare dadāmi’’.
::

::hangnum
450\.
::

::gatha1
‘‘Yo nattano maraṇaṃ bujjhasi tuvaṃ {note:bujjhase tvaṃ (sī. pī.), bujjhase tuvaṃ (syā.)}, hitāhitaṃ vinipātañca saggaṃ;
::

::gathalast
Giddho rase duccarite niviṭṭho, kiṃ tvaṃ varaṃ dassasi pāpadhamma.
::

::hangnum
451\.
::

::gatha1
‘‘Ahañca taṃ dehi varanti vajjaṃ, tvañcāpi datvāna avākareyya;
::

::gathalast
Sandiṭṭhikaṃ {pb:T:2.0144} kalahamimaṃ vivādaṃ, ko paṇḍito jānamupabbajeyya’’.
::

::hangnum
452\.
::

::gatha1
‘‘Na taṃ varaṃ arahati jantu dātuṃ, yaṃ vāpi datvāna avākareyya;
::

::gathalast
Varassu samma avikampamāno, pāṇaṃ cajitvānapi dassameva’’.
::

::hangnum
453\.
::

::gatha1
‘‘Ariyassa ariyena sameti sakhyaṃ {note:sakkhi (sī. syā. pī.)}, paññassa paññāṇavatā sameti;
::

::gathalast
Passeyya taṃ vassasataṃ arogaṃ {note:ārogyaṃ (ka.)}, etaṃ varānaṃ paṭhamaṃ varāmi’’.
::

::hangnum
454\.
::

::gatha1
‘‘Ariyassa ariyena sameti sakhyaṃ, paññassa paññāṇavatā sameti;
::

::gathalast
Passāsi maṃ vassasataṃ arogaṃ, etaṃ varānaṃ paṭhamaṃ dadāmi’’.
::

::hangnum
455\.
::

::gatha1
‘‘Ye {pb:M:2.0143} khattiyāse idha bhūmipālā, muddhābhisittā katanāmadheyyā;
::

::gathalast
Na tādise bhūmipatī adesi, etaṃ varānaṃ dutiyaṃ varāmi’’.
::

::hangnum
456\.
::

::gatha1
‘‘Ye khattiyāse idha bhūmipālā, muddhābhisittā katanāmadheyyā;
::

::gathalast
Na {pb:T:2.0145} tādise bhūmipatī ademi, etaṃ varānaṃ dutiyaṃ dadāmi’’.
::

::hangnum
457\.
::

::gatha1
‘‘Parosataṃ khattiyā te gahitā, talāvutā assumukhā rudantā;
::

::gathalast
Sake te raṭṭhe paṭipādayāhi, etaṃ varānaṃ tatiyaṃ varāmi’’.
::

::hangnum
458\.
::

::gatha1
‘‘Parosataṃ khattiyā me gahitā, talāvutā assumukhā rudantā;
::

::gathalast
Sake te raṭṭhe paṭipādayāmi {note:sakena raṭṭhena paṭipādayāmi te (sī.)}, etaṃ varānaṃ tatiyaṃ dadāmi’’.
::

::hangnum
459\.
::

::gatha1
‘‘Chiddaṃ te raṭṭhaṃ byathitā {note:byathitaṃ (sī.), byādhitaṃ (pī.)} bhayā hi, puthū narā leṇamanuppaviṭṭhā;
::

::gathalast
Manussamaṃsaṃ viramehi {note:viramāhi (syā.)} rāja, etaṃ varānaṃ catutthaṃ varāmi’’.
::

::hangnum
460\.
::

::gatha1
‘‘Addhā {pb:V:2.0099} hi so bhakkho mama {note:mamaṃ (sī. syā. pī.)} manāpo, etassa hetumhi {note:hetumpi (pī.)} vanaṃ paviṭṭho;
::

::gathalast
Sohaṃ kathaṃ etto upārameyyaṃ, aññaṃ varānaṃ catutthaṃ varassu’’.
::

::hangnum
461\.
::

::gatha1
‘‘Naṃ {pb:M:2.0144} ve piyaṃ meti janinda tādiso, attaṃ niraṃkacca {note:niraṃkatvā (sī. syā. pī.)} piyāni sevati;
::

::gathalast
Attāva {pb:T:2.0146} seyyo paramā ca {note:paramāva (bahūsu) jā. 1.6.81 saṃsandetabbaṃ} seyyo, labbhā piyā ocitatthena {note:ocitattena (ka.)} pacchā’’.
::

::hangnum
462\.
::

::gatha1
‘‘Piyaṃ me mānusaṃ maṃsaṃ, sutasoma vijānahi;
::

::gathalast
Namhi sakkā {note:namhi sakko (sī. pī.)} nivāretuṃ, aññaṃ {note:aññaṃ tuvaṃ (sī. syā. pī.)} varaṃ samma varassu’’.
::

::hangnum
463\.
::

::gatha1
‘‘Yo ve piyaṃ meti piyānurakkhī {note:piyānukaṅkhī (sī. pī.)}, attaṃ niraṃkacca piyāni sevati;
::

::gathalast
Soṇḍova pitvā visamissapānaṃ {note:pītvana visassa thālaṃ (sī. pī.), pitvā visamissathālaṃ (syā. ka.)}, teneva so hoti dukkhī parattha.
::

::hangnum
464\.
::

::gatha1
‘‘Yo cīdha saṅkhāya piyāni hitvā, kicchenapi sevati ariyadhamme {note:ariyadhammaṃ (sī. pī.)};
::

::gathalast
Dukkhitova pitvāna yathosadhāni, teneva so hoti sukhī parattha’’.
::

::hangnum
465\.
::

::gatha1
‘‘Ohāyahaṃ pitaraṃ mātarañca, manāpiye kāmaguṇe ca {note:kāmaguṇepi (syā. ka.)} pañca;
::

::gathalast
Etassa hetumhi vanaṃ paviṭṭho, taṃ te varaṃ kinti mahaṃ dadāmi’’.
::

::hangnum
466\.
::

::gatha1
‘‘Na paṇḍitā diguṇamāhu vākyaṃ, saccappaṭiññāva bhavanti santo;
::

::gathalast
Varassu samma iti maṃ avoca, iccabravī tvaṃ na hi te sameti’’.
::

::hangnum
467\.
::

::gatha1
‘‘Apuññalābhaṃ {pb:T:2.0147} ayasaṃ akittiṃ, pāpaṃ bahuṃ duccaritaṃ kilesaṃ;
::

::gathalast
Manussamaṃsassa kate {note:bhavo (syā. ka.)} upāgā, taṃ te varaṃ kinti mahaṃ dadeyyaṃ.
::

::hangnum
468\.
::

::gatha1
‘‘Naṃ {pb:M:2.0145} taṃ varaṃ arahati jantu dātuṃ, yaṃ vāpi datvāna avākareyya;
::

::gathalast
Varassu samma avikampamāno, pāṇaṃ cajitvānapi dassameva’’.
::

::hangnum
469\.
::

::gatha1
‘‘Pāṇaṃ cajanti santo nāpi dhammaṃ, saccappaṭiññāva bhavanti santo;
::

::gathalast
Datvā varaṃ khippamavākarohi, etena sampajja surājaseṭṭha.
::

::hangnum
470\.
::

::gatha1
‘‘Caje dhanaṃ {note:dhanaṃ caje (sī.)} aṅgavarassa hetu {note:yo pana aṅgahetu (sī. pī.)}, aṅgaṃ caje jīvitaṃ rakkhamāno;
::

::gathalast
Aṅgaṃ dhanaṃ jīvitañcāpi sabbaṃ, caje naro dhammamanussaranto’’.
::

::hangnum
471\.
::

::gatha1
‘‘Yasmā hi dhammaṃ puriso vijaññā, ye cassa kaṅkhaṃ vinayanti santo;
::

::gathalast
Taṃ hissa dīpañca parāyaṇañca, na {pb:T:2.0148} tena mittiṃ jirayetha {note:jarayetha (sī. pī.)} pañño.
::

::hangnum
472\.
::

::gatha1
‘‘Addhā hi so bhakkho mama manāpo, etassa hetumhi vanaṃ paviṭṭho;
::

::gathalast
Sace ca maṃ yācasi etamatthaṃ, etampi te samma varaṃ dadāmi.
::

::hangnum
473\.
::

::gatha1
‘‘Satthā ca me hosi sakhā ca mesi, vacanampi te samma ahaṃ akāsiṃ;
::

::gathalast
Tuvampi {note:tvaṃpi (syā. ka.)} me samma karohi vākyaṃ, ubhopi gantvāna pamocayāma’’.
::

::hangnum
474\.
::

::gatha1
‘‘Satthā ca te homi sakhā ca tyamhi, vacanampi me samma tuvaṃ akāsi;
::

::gathalast
Ahampi te samma karomi vākyaṃ, ubhopi gantvāna pamocayāma’’.
::

::hangnum
475\.
::

::gatha1
‘‘Kammāsapādenaṃ {pb:V:2.0100}{pb:M:2.0146} viheṭhitattha {note:viheṭhitamhā (syā. ka.)}, talāvutā assumukhā rudantā;
::

::gathalast
Na jātu dubbhetha imassa rañño, saccappaṭiññaṃ {pb:T:2.0149} me paṭissuṇātha’’.
::

::hangnum
476\.
::

::gatha1
‘‘Kammāsapādena viheṭhitamhā, talāvutā assumukhā rudantā;
::

::gathalast
Na jātu dubbhema imassa rañño, saccappaṭiññaṃ te paṭissuṇāma’’.
::

::hangnum
477\.
::

::gatha1
‘‘Yathā pitā vā atha vāpi mātā, anukampakā atthakāmā pajānaṃ;
::

::gathalast
Evameva vo {note:evameva (sī.), evampi vo (syā.)} hotu ayañca rājā, tumhe ca vo hotha yatheva puttā’’.
::

::hangnum
478\.
::

::gatha1
‘‘Yathā pitā vā atha vāpi mātā, anukampakā atthakāmā pajānaṃ;
::

::gathalast
Evameva no hotu {note:evampi no (syā.)} ayañca rājā, mayampi hessāma yatheva {note:tatheva (pī.)} puttā’’.
::

::hangnum
479\.
::

::gatha1
‘‘Catuppadaṃ sakuṇañcāpi maṃsaṃ, sūdehi randhaṃ sukataṃ suniṭṭhitaṃ;
::

::gathalast
Sudhaṃva indo paribhuñjiyāna, hitvā katheko ramasī araññe.
::

::hangnum
480\.
::

::gatha1
‘‘Tā khattiyā vallivilākamajjhā, alaṅkatā samparivārayitvā;
::

::gathalast
Indaṃva devesu pamodayiṃsu, hitvā {pb:T:2.0150} katheko ramasī araññe.
::

::hangnum
481\.
::

::gatha1
‘‘Tambūpadhāne bahugoṇakamhi, subhamhi {note:sucimhi (sī. pī.)} sabbassayanamhi saṅge {note:saññate (sī. pī.), laṅgate (syā.)};
::

::gathalast
Seyyassa {note:sayanassa (sī. syā. pī. ka.)} majjhamhi sukhaṃ sayitvā, hitvā katheko ramasī araññe.
::

::hangnum
482\.
::

::gatha1
‘‘Pāṇissaraṃ {pb:M:2.0147} kumbhathūṇaṃ nisīthe, athopi ve nippurisampi tūriyaṃ;
::

::gathalast
Bahuṃ sugītañca suvāditañca, hitvā katheko ramasī araññe.
::

::hangnum
483\.
::

::gatha1
‘‘Uyyānasampannaṃ pahūtamālyaṃ, migājinūpetapuraṃ {note:migācirūpetapuraṃ (sī. pī.)} surammaṃ;
::

::gathalast
Hayehi nāgehi rathehupetaṃ, hitvā katheko ramasī araññe’’.
::

::hangnum
484\.
::

::gatha1
‘‘Kāḷapakkhe yathā cando, hāyateva suve suve;
::

::gathalast
Kāḷapakkhūpamo rāja, asataṃ hoti samāgamo.
::

::hangnum
485\.
::

::gatha1
‘‘Yathāhaṃ {note:yathā (sī.)} rasakamāgamma, sūdaṃ kāpurisādhamaṃ {note:sūdakaṃ purisādhamaṃ (sī. pī.)};
::

::gathalast
Akāsiṃ pāpakaṃ kammaṃ, yena gacchāmi duggatiṃ.
::

::hangnum
486\.
::

::gatha1
‘‘Sukkapakkhe yathā cando, vaḍḍhateva suve suve;
::

::gathalast
Sukkapakkhūpamo rāja, sataṃ hoti samāgamo.
::

::hangnum
487\.
::

::gatha1
‘‘Yathāhaṃ tuvamāgamma, sutasoma vijānahi;
::

::gathalast
Kāhāmi kusalaṃ kammaṃ, yena gacchāmi suggatiṃ.
::

::hangnum
488\.
::

::gatha1
‘‘Thale yathā vāri janinda vuṭṭhaṃ {note:vaṭṭaṃ (sī. pī.)}, anaddhaneyyaṃ na ciraṭṭhitīkaṃ;
::

::gathalast
Evampi {pb:T:2.0151} hoti asataṃ samāgamo, anaddhaneyyo udakaṃ thaleva.
::

::hangnum
489\.
::

::gatha1
‘‘Sare yathā vāri janinda vuṭṭhaṃ, ciraṭṭhitīkaṃ naravīraseṭṭha {note:naraviriyaseṭṭha (sī. pī.)};
::

::gathalast
Evampi ve {note:evampi me (syā.), evampi ce (pī. ka.)} hoti sataṃ samāgamo, ciraṭṭhitīko {note:ciraṭṭhitikaṃ (ka.)} udakaṃ sareva.
::

::hangnum
490\.
::

::gatha1
‘‘Abyāyiko {pb:V:2.0101}{pb:M:2.0148} hoti sataṃ samāgamo, yāvampi tiṭṭheyya tatheva hoti;
::

::gathalast
Khippañhi veti asataṃ samāgamo, tasmā sataṃ dhammo asabbhi ārakā’’.
::

::hangnum
491\.
::

::gatha1
‘‘Na so rājā yo {note:rājā na so yo (ka.)} ajeyyaṃ jināti, na so sakhā yo sakhāraṃ jināti;
::

::gathalast
Na sā bhariyā yā patino na vibheti, na te puttā {note:puttā na te (ka.)} ye na bharanti jiṇṇaṃ.
::

::hangnum
492\.
::

::gatha1
‘‘Na sā sabhā yattha na santi santo, na te santo {note:santo na te (ka.)} ye na bhaṇanti dhammaṃ;
::

::gathalast
Rāgañca dosañca pahāya mohaṃ, dhammaṃ bhaṇantāva bhavanti santo.
::

::hangnum
493\.
::

::gatha1
‘‘Nābhāsamānaṃ jānanti, missaṃ bālehi paṇḍitaṃ;
::

::gathalast
Bhāsamānañca jānanti, desentaṃ amataṃ padaṃ.
::

::hangnum
494\.
::

::gatha1
‘‘Bhāsaye {pb:T:2.0152} jotaye dhammaṃ, paggaṇhe isinaṃ dhajaṃ;
::

::gathalast
Subhāsitaddhajā isayo, dhammo hi isinaṃ dhajo’’ti.
::

::centre
Mahāsutasomajātakaṃ pañcamaṃ.
::

::centre
Asītinipātaṃ niṭṭhitaṃ.
::

Tassuddānaṃ –

::gatha1
Sumukho pana haṃsavaro ca mahā, sudhabhojaniko ca paro pavaro;
::

::gathalast
Sakuṇāladijādhipativhayano, sutasomavaruttamasavhayanoti.
::

### 22. Mahānipāto

#### 538. Mūgapakkhajātakaṃ (1)

::hangnum
1\.
::

::gatha1
‘‘Mā {pb:T:2.0153}{pb:V:2.0102}{pb:M:2.0149} paṇḍiccayaṃ {note:paṇḍitiyaṃ (sī.), paṇḍicciyaṃ (pī.)} vibhāvaya, bālamato bhava sabbapāṇinaṃ;
::

::gathalast
Sabbo taṃ jano ocināyatu, evaṃ tava attho bhavissati’’.
::

::hangnum
2\.
::

::gatha1
‘‘Karomi te taṃ vacanaṃ, yaṃ maṃ bhaṇasi devate;
::

::gathalast
Atthakāmāsi me amma, hitakāmāsi devate’’.
::

::hangnum
3\.
::

::gatha1
‘‘Kiṃ nu santaramānova, kāsuṃ khaṇasi sārathi;
::

::gathalast
Puṭṭho me samma akkhāhi, kiṃ kāsuyā karissasi’’.
::

::hangnum
4\.
::

::gatha1
‘‘Rañño mūgo ca pakkho ca, putto jāto acetaso;
::

::gathalast
Somhi raññā samajjhiṭṭho, puttaṃ me nikhaṇaṃ vane’’.
::

::hangnum
5\.
::

::gatha1
‘‘Na badhiro na mūgosmi, na pakkho na ca vīkalo {note:napi paṅgulo (sī. pī.), na ca piṅgalo (syā.)};
::

::gathalast
Adhammaṃ sārathi kayirā, maṃ ce tvaṃ nikhaṇaṃ vane’’.
::

::hangnum
6\.
::

::gatha1
‘‘Ūrū bāhuṃ {note:bāhū (sī. ka.)} ca me passa, bhāsitañca suṇohi me;
::

::gathalast
Adhammaṃ sārathi kayirā, maṃ ce tvaṃ nikhaṇaṃ vane’’.
::

::hangnum
7\.
::

::gatha1
‘‘Devatā nusi gandhabbo, adu {note:ādu (sī.), ādū (syā.)} sakko purindado;
::

::gathalast
Ko vā tvaṃ kassa vā putto, kathaṃ jānemu taṃ mayaṃ’’.
::

::hangnum
8\.
::

::gatha1
‘‘Namhi devo na gandhabbo, nāpi sakko purindado;
::

::gathalast
Kāsirañño ahaṃ putto, yaṃ kāsuyā nikhaññasi {note:nighaññasi (sī. pī.), nikhañchasi (?)}.
::

::hangnum
9\.
::

::gatha1
‘‘Tassa {pb:T:2.0154} rañño ahaṃ putto, yaṃ tvaṃ sammūpajīvasi {note:samupajīvasi (sī. pī.)};
::

::gathalast
Adhammaṃ sārathi kayirā, maṃ ce tvaṃ nikhaṇaṃ vane.
::

::hangnum
10\.
::

::gatha1
‘‘Yassa rukkhassa chāyāya, nisīdeyya sayeyya vā;
::

::gathalast
Na tassa sākhaṃ bhañjeyya, mittadubbho {note:mittadūbho (sī. pī.)} hi pāpako.
::

::hangnum
11\.
::

::gatha1
‘‘Yathā {pb:M:2.0150} rukkho tathā rājā, yathā sākhā tathā ahaṃ;
::

::gatha2
Yathā chāyūpago poso, evaṃ tvamasi sārathi;
::

::gathalast
Adhammaṃ sārathi kayirā, maṃ ce tvaṃ nikhaṇaṃ vane.
::

::hangnum
12\.
::

::gatha1
‘‘Pahūtabhakkho {pb:V:2.0103} {note:bahuttabhakkho (ka.)} bhavati, vippavuṭṭho {note:vippavuttho (sī. pī.), vippamutto (ka.)} sakaṃ {note:sakā (sī. pī.)} gharā;
::

::gathalast
Bahū naṃ upajīvanti, yo mittānaṃ na dubbhati.
::

::hangnum
13\.
::

::gatha1
‘‘Yaṃ yaṃ janapadaṃ yāti, nigame rājadhāniyo;
::

::gathalast
Sabbattha pūjito hoti, yo mittānaṃ na dubbhati.
::

::hangnum
14\.
::

::gatha1
‘‘Nāssa corā pasāhanti {note:pasahanti (sī. syā. pī.)}, nātimaññanti khattiyā {note:nātimaññeti khattiyo (sī. syā. pī.)};
::

::gathalast
Sabbe amitte tarati, yo mittānaṃ na dubbhati.
::

::hangnum
15\.
::

::gatha1
‘‘Akkuddho sagharaṃ eti, sabhāyaṃ {note:sabhāya (sī. syā. pī.)} paṭinandito;
::

::gathalast
Ñātīnaṃ uttamo hoti, yo mittānaṃ na dubbhati.
::

::hangnum
16\.
::

::gatha1
‘‘Sakkatvā sakkato hoti, garu hoti sagāravo {note:garuko hoti gāravo (ka.)};
::

::gathalast
Vaṇṇakittibhato hoti, yo mittānaṃ na dubbhati.
::

::hangnum
17\.
::

::gatha1
‘‘Pūjako labhate pūjaṃ, vandako paṭivandanaṃ;
::

::gathalast
Yaso kittiñca pappoti, yo mittānaṃ na dubbhati.
::

::hangnum
18\.
::

::gatha1
‘‘Aggi yathā pajjalati, devatāva virocati;
::

::gathalast
Siriyā {pb:T:2.0155} ajahito hoti, yo mittānaṃ na dubbhati.
::

::hangnum
19\.
::

::gatha1
‘‘Gāvo tassa pajāyanti, khette vuttaṃ virūhati;
::

::gathalast
Vuttānaṃ phalamasnāti, yo mittānaṃ na dubbhati.
::

::hangnum
20\.
::

::gatha1
‘‘Darito pabbatāto vā, rukkhato patito naro;
::

::gathalast
Cuto patiṭṭhaṃ labhati, yo mittānaṃ na dubbhati.
::

::hangnum
21\.
::

::gatha1
‘‘Virūḷhamūlasantānaṃ, nigrodhamiva māluto;
::

::gathalast
Amittā nappasāhanti, yo mittānaṃ na dubbhati’’.
::

::hangnum
22\.
::

::gatha1
‘‘Ehi taṃ paṭinessāmi, rājaputta sakaṃ gharaṃ;
::

::gathalast
Rajjaṃ kārehi bhaddante, kiṃ araññe karissasi’’.
::

::hangnum
23\.
::

::gatha1
‘‘Alaṃ {pb:M:2.0151} me tena rajjena, ñātakehi {note:ñātakena (syā. ka.)} dhanena vā;
::

::gathalast
Yaṃ me adhammacariyāya, rajjaṃ labbhetha sārathi’’.
::

::hangnum
24\.
::

::gatha1
‘‘Puṇṇapattaṃ maṃ lābhehi {note:palābhehi (sī. pī.)}, rājaputta ito gato;
::

::gathalast
Pitā mātā ca me dajjuṃ, rājaputta tayī gate.
::

::hangnum
25\.
::

::gatha1
‘‘Orodhā ca kumārā ca, vesiyānā ca brāhmaṇā;
::

::gathalast
Tepi attamanā dajjuṃ, rājaputta tayī gate.
::

::hangnum
26\.
::

::gatha1
‘‘Hatthārohā {note:hatthārūhā (sī. pī.) evamuparipi} anīkaṭṭhā, rathikā pattikārakā;
::

::gathalast
Tepi attamanā dajjuṃ {note:tepi dajjuṃ patītāme (sī. pī.)}, rājaputta tayī gate.
::

::hangnum
27\.
::

::gatha1
‘‘Bahudhaññā {pb:V:2.0104} jānapadā {note:bahū jānapadā caññe (sī.), bahū janapadā caññe (pī.)}, negamā ca samāgatā;
::

::gathalast
Upāyanāni me dajjuṃ, rājaputta tayī gate’’.
::

::hangnum
28\.
::

::gatha1
‘‘Pitu mātu cahaṃ catto, raṭṭhassa nigamassa ca;
::

::gathalast
Atho {pb:T:2.0156} sabbakumārānaṃ, natthi mayhaṃ sakaṃ gharaṃ.
::

::hangnum
29\.
::

::gatha1
‘‘Anuññāto ahaṃ matyā, sañcatto pitarā mahaṃ;
::

::gathalast
Ekoraññe pabbajito, na kāme abhipatthaye.
::

::hangnum
30\.
::

::gatha1
‘‘Api ataramānānaṃ, phalāsāva samijjhati;
::

::gathalast
Vipakkabrahmacariyosmi, evaṃ jānāhi sārathi.
::

::hangnum
31\.
::

::gatha1
‘‘Api ataramānānaṃ, sammadattho vipaccati;
::

::gathalast
Vipakkabrahmacariyosmi, nikkhanto akutobhayo’’.
::

::hangnum
32\.
::

::gatha1
‘‘Evaṃ vaggukatho santo, visaṭṭhavacano casi {note:ca so (syā. ka.)};
::

::gathalast
Kasmā pitu ca mātucca, santike na bhaṇī tadā’’.
::

::hangnum
33\.
::

::gatha1
‘‘Nāhaṃ asandhitā {note:asatthitā (sī.)} pakkho, na badhiro asotatā;
::

::gathalast
Nāhaṃ ajivhatā mūgo, mā maṃ mūgamadhārayi {note:mūgo adhārayi (sī.)}.
::

::hangnum
34\.
::

::gatha1
‘‘Purimaṃ sarāmahaṃ jātiṃ, yattha rajjamakārayiṃ;
::

::gathalast
Kārayitvā tahiṃ rajjaṃ, pāpatthaṃ nirayaṃ bhusaṃ.
::

::hangnum
35\.
::

::gatha1
‘‘Vīsatiñceva {pb:M:2.0152} vassāni, tahiṃ rajjamakārayiṃ;
::

::gathalast
Asītivassasahassāni, nirayamhi apaccisaṃ {note:apaccasiṃ (syā.), apaccayiṃ (pī.)}.
::

::hangnum
36\.
::

::gatha1
‘‘Tassa rajjassahaṃ bhīto, mā maṃ rajjābhisecayuṃ {note:rajjebhisecayuṃ (syā. ka.)};
::

::gathalast
Tasmā pitu ca mātucca, santike na bhaṇiṃ tadā.
::

::hangnum
37\.
::

::gatha1
‘‘Ucchaṅge maṃ nisādetvā, pitā atthānusāsati;
::

::gatha2
Ekaṃ hanatha bandhatha, ekaṃ khārāpatacchikaṃ {note:kharāpaticchakaṃ (syā.), kharāpaṭicchakaṃ (ka.)};
::

::gathalast
Ekaṃ sūlasmiṃ uppetha {note:appetha (sī.), ubbetha (syā.), accetha (pī.)}, iccassa manusāsati.
::

::hangnum
38\.
::

::gatha1
‘‘Tāyāhaṃ {pb:T:2.0157} {note:tassāhaṃ (sī. pī.)} pharusaṃ sutvā, vācāyo samudīritā;
::

::gatha2
Amūgo mūgavaṇṇena, apakkho pakkhasammato;
::

::gathalast
Sake muttakarīsasmiṃ, acchāhaṃ samparipluto.
::

::hangnum
39\.
::

::gatha1
‘‘Kasirañca parittañca, tañca dukkhena saṃyutaṃ;
::

::gathalast
Komaṃ {note:ko taṃ (sī. pī.)} jīvitamāgamma, veraṃ kayirātha kenaci.
::

::hangnum
40\.
::

::gatha1
‘‘Paññāya ca alābhena, dhammassa ca adassanā;
::

::gathalast
Komaṃ {note:ko taṃ (sī. pī.)} jīvitamāgamma, veraṃ kayirātha kenaci.
::

::hangnum
41\.
::

::gatha1
‘‘Api {pb:V:2.0105} ataramānānaṃ, phalāsāva samijjhati;
::

::gathalast
Vipakkabrahmacariyosmi, evaṃ jānāhi sārathi.
::

::hangnum
42\.
::

::gatha1
‘‘Api ataramānānaṃ, sammadattho vipaccati;
::

::gathalast
Vipakkabrahmacariyosmi, nikkhanto akutobhayo’’.
::

::hangnum
43\.
::

::gatha1
‘‘Ahampi pabbajissāmi, rājaputta tavantike;
::

::gathalast
Avhāyassu {note:avhayassu (sī. pī.)} maṃ bhaddante, pabbajjā mama ruccati’’.
::

::hangnum
44\.
::

::gatha1
‘‘Rathaṃ niyyādayitvāna, anaṇo ehi sārathi;
::

::gathalast
Anaṇassa hi pabbajjā, etaṃ isīhi vaṇṇitaṃ’’.
::

::hangnum
45\.
::

::gatha1
‘‘Yadeva tyāhaṃ vacanaṃ, akaraṃ bhaddamatthu te;
::

::gathalast
Tadeva me tvaṃ vacanaṃ, yācito kattumarahasi.
::

::hangnum
46\.
::

::gatha1
‘‘Idheva {pb:M:2.0153} tāva acchassu, yāva rājānamānaye;
::

::gathalast
Appeva te pitā disvā, patīto sumano siyā’’.
::

::hangnum
47\.
::

::gatha1
‘‘Karomi tetaṃ vacanaṃ, yaṃ maṃ bhaṇasi sārathi;
::

::gathalast
Ahampi {pb:T:2.0158} daṭṭhukāmosmi, pitaraṃ me idhāgataṃ.
::

::hangnum
48\.
::

::gatha1
‘‘Ehi samma nivattassu, kusalaṃ vajjāsi ñātinaṃ;
::

::gathalast
Mātaraṃ pitaraṃ mayhaṃ, vutto vajjāsi vandanaṃ’’.
::

::hangnum
49\.
::

::gatha1
Tassa pāde gahetvāna, katvā ca naṃ padakkhiṇaṃ;
::

::gathalast
Sārathi rathamāruyha, rājadvāraṃ upāgami.
::

::hangnum
50\.
::

::gatha1
‘‘Suññaṃ mātā rathaṃ disvā, ekaṃ sārathimāgataṃ;
::

::gathalast
Assupuṇṇehi nettehi, rodantī naṃ udikkhati.
::

::hangnum
51\.
::

::gatha1
‘‘Ayaṃ so sārathi eti, nihantvā mama atrajaṃ;
::

::gathalast
Nihato nūna me putto, pathabyā bhūmivaḍḍhano.
::

::hangnum
52\.
::

::gatha1
‘‘Amittā nūna nandanti, patītā nūna verino;
::

::gathalast
Āgataṃ sārathiṃ disvā, nihantvā mama atrajaṃ.
::

::hangnum
53\.
::

::gatha1
‘‘Suññaṃ mātā rathaṃ disvā, ekaṃ sārathimāgataṃ;
::

::gathalast
Assupuṇṇehi nettehi, rodantī paripucchi naṃ {note:rodantī paripucchati (sī. pī.), rodantī naṃ paripucchati (syā.)}.
::

::hangnum
54\.
::

::gatha1
‘‘Kinnu mūgo kiṃ nu pakkho, kinnu so vilapī tadā;
::

::gathalast
Nihaññamāno bhūmiyā, taṃ me akkhāhi sārathi.
::

::hangnum
55\.
::

::gatha1
‘‘Kathaṃ hatthehi pādehi, mūgapakkho vivajjayi;
::

::gathalast
Nihaññamāno bhūmiyā, taṃ me akkhāhi pucchito’’.
::

::hangnum
56\.
::

::gatha1
‘‘Akkheyyaṃ {pb:V:2.0106} {note:akkhissaṃ (sī. pī.)} te ahaṃ ayye, dajjāsi abhayaṃ mama;
::

::gathalast
Yaṃ me sutaṃ vā diṭṭhaṃ vā, rājaputtassa santike’’.
::

::hangnum
57\.
::

::gatha1
‘‘Abhayaṃ samma te dammi, abhīto bhaṇa sārathi;
::

::gathalast
Yaṃ {pb:T:2.0159} te sutaṃ vā diṭṭhaṃ vā, rājaputtassa santike’’.
::

::hangnum
58\.
::

::gatha1
‘‘Na so mūgo na so pakkho, visaṭṭhavacano ca so;
::

::gathalast
Rajjassa kira so bhīto, akarā {note:akarī (sī. pī.)} ālaye bahū.
::

::hangnum
59\.
::

::gatha1
‘‘Purimaṃ {pb:M:2.0154} sarati so jātiṃ, yattha rajjamakārayi;
::

::gathalast
Kārayitvā tahiṃ rajjaṃ, pāpattha nirayaṃ bhusaṃ.
::

::hangnum
60\.
::

::gatha1
‘‘Vīsatiñceva vassāni, tahiṃ rajjamakārayi;
::

::gathalast
Asītivassasahassāni, nirayamhi apacci so.
::

::hangnum
61\.
::

::gatha1
‘‘Tassa rajjassa so bhīto, mā maṃ rajjābhisecayuṃ;
::

::gathalast
Tasmā pitu ca mātucca, santike na bhaṇī tadā.
::

::hangnum
62\.
::

::gatha1
‘‘Aṅgapaccaṅgasampanno, ārohapariṇāhavā;
::

::gathalast
Visaṭṭhavacano pañño, magge saggassa tiṭṭhati.
::

::hangnum
63\.
::

::gatha1
‘‘Sace tvaṃ daṭṭhukāmāsi, rājaputtaṃ {note:rājaputti (sī.)} tavatrajaṃ;
::

::gathalast
Ehi taṃ pāpayissāmi, yattha sammati temiyo’’.
::

::hangnum
64\.
::

::gatha1
‘‘Yojayantu rathe asse, kacchaṃ nāgāna {note:nāgāni (syā. ka.)} bandhatha;
::

::gathalast
Udīrayantu saṅkhapaṇavā, vādantu {note:vadantu (sī.), nadantu (syā. ka.), vadataṃ (pī.)} ekapokkharā.
::

::hangnum
65\.
::

::gatha1
‘‘Vādantu {note:nadantu (sī. syā. pī.)} bherī sannaddhā, vaggū vādantu dundubhī;
::

::gathalast
Negamā ca maṃ anventu, gacchaṃ puttanivedako {note:nivādako (syā. ka.)}.
::

::hangnum
66\.
::

::gatha1
‘‘Orodhā ca kumārā ca, vesiyānā ca brāhmaṇā;
::

::gathalast
Khippaṃ yānāni yojentu, gacchaṃ puttanivedako {note:nivādako (syā. ka.)}.
::

::hangnum
67\.
::

::gatha1
‘‘Hatthārohā anīkaṭṭhā, rathikā pattikārakā;
::

::gathalast
Khippaṃ {pb:T:2.0160} yānāni yojentu, gacchaṃ puttanivedako {note:nivādako (syā. ka.)}.
::

::hangnum
68\.
::

::gatha1
‘‘Samāgatā jānapadā, negamā ca samāgatā;
::

::gathalast
Khippaṃ yānāni yojentu, gacchaṃ puttanivedako’’ {note:nivādako (syā. ka.)}.
::

::hangnum
69\.
::

::gatha1
‘‘Asse ca sārathī yutte, sindhave sīghavāhane;
::

::gathalast
Rājadvāraṃ upāgacchuṃ, yuttā deva ime hayā’’.
::

::hangnum
70\.
::

::gatha1
‘‘Thūlā javena hāyanti, kisā hāyanti thāmunā;
::

::gathalast
Kise thūle vivajjetvā, saṃsaṭṭhā yojitā hayā’’.
::

::hangnum
71\.
::

::gatha1
‘‘Tato {pb:V:2.0107}{pb:M:2.0155} rājā taramāno, yuttamāruyha sandanaṃ;
::

::gathalast
Itthāgāraṃ ajjhabhāsi {note:abhāsatha (ka.)}, sabbāva anuyātha maṃ.
::

::hangnum
72\.
::

::gatha1
‘‘Vālabījanimuṇhīsaṃ, khaggaṃ chattañca paṇḍaraṃ;
::

::gathalast
Upādhi rathamāruyha {note:upādirathamāruyha (sī.), upādhī rathamāruyha (syā.)}, suvaṇṇehi alaṅkatā.
::

::hangnum
73\.
::

::gatha1
‘‘Tato sa {note:ca (sī. syā. pī.)} rājā pāyāsi, purakkhatvāna sārathiṃ;
::

::gathalast
Khippameva upāgacchi, yattha sammati temiyo.
::

::hangnum
74\.
::

::gatha1
‘‘Tañca disvāna āyantaṃ, jalantamiva tejasā;
::

::gathalast
Khattasaṅghaparibyūḷhaṃ {note:paribbūḷhaṃ (sī.)}, temiyo etadabravi’’.
::

::hangnum
75\.
::

::gatha1
‘‘Kacci nu tāta kusalaṃ, kacci tāta anāmayaṃ;
::

::gathalast
Sabbā ca {note:kaccinnu (sī. pī.)} rājakaññāyo, arogā mayha mātaro’’.
::

::hangnum
76\.
::

::gatha1
‘‘Kusalañceva me putta, atho putta anāmayaṃ;
::

::gathalast
Sabbā ca rājakaññāyo, arogā tuyha mātaro’’.
::

::hangnum
77\.
::

::gatha1
‘‘Kacci amajjapo {note:kaccissa’majjapo (sī. pī.)} tāta, kacci te suramappiyaṃ;
::

::gathalast
Kacci {pb:T:2.0161} sacce ca dhamme ca, dāne te ramate mano’’.
::

::hangnum
78\.
::

::gatha1
‘‘Amajjapo ahaṃ putta, atho me suramappiyaṃ;
::

::gathalast
Atho sacce ca dhamme ca, dāne me ramate mano’’.
::

::hangnum
79\.
::

::gatha1
‘‘Kacci arogaṃ yoggaṃ te, kacci vahati vāhanaṃ;
::

::gathalast
Kacci te byādhayo natthi, sarīrassupatāpanā’’.
::

::hangnum
80\.
::

::gatha1
‘‘Atho arogaṃ yoggaṃ me, atho vahati vāhanaṃ;
::

::gathalast
Atho me byādhayo natthi, sarīrassupatāpanā’’ {note:sarīrassupatāpiyā (syā. ka.)}.
::

::hangnum
81\.
::

::gatha1
‘‘Kacci antā ca te phītā, majjhe ca bahalā tava;
::

::gathalast
Koṭṭhāgārañca kosañca, kacci te paṭisanthataṃ’’ {note:paṭisaṇṭhitaṃ (syā. ka.)}.
::

::hangnum
82\.
::

::gatha1
‘‘Atho antā ca me phītā, majjhe ca bahalā mama;
::

::gathalast
Koṭṭhāgārañca kosañca, sabbaṃ me paṭisanthataṃ’’.
::

::hangnum
83\.
::

::gatha1
‘‘Svāgataṃ {pb:M:2.0156} te mahārāja, atho te adurāgataṃ;
::

::gathalast
Patiṭṭhapentu {note:patiṭṭhāpentu (sī. syā. pī.)} pallaṅkaṃ, yattha rājā nisakkati’’.
::

::hangnum
84\.
::

::gatha1
‘‘Idheva te nisīdassu {note:nisinnassa (sī. syā. pī.), nisinnassu (ka.)}, niyate paṇṇasanthare;
::

::gathalast
Etto udakamādāya, pāde pakkhālayassu {note:pakkhālayantu (sī.), pakkhālayanti (pī.)} te’’.
::

::hangnum
85\.
::

::gatha1
‘‘Idampi paṇṇakaṃ mayhaṃ, randhaṃ rāja aloṇakaṃ;
::

::gathalast
Paribhuñja mahārāja, pāhuno mesidhāgato’’ {note:āgato (sī. syā.)}.
::

::hangnum
86\.
::

::gatha1
‘‘Na {pb:V:2.0108} cāhaṃ {note:na vāhaṃ (ka.)} paṇṇaṃ bhuñjāmi, na hetaṃ mayha bhojanaṃ;
::

::gathalast
Sālīnaṃ odanaṃ bhuñje, suciṃ maṃsūpasecanaṃ’’.
::

::hangnum
87\.
::

::gatha1
‘‘Accherakaṃ maṃ paṭibhāti, ekakampi rahogataṃ;
::

::gathalast
Edisaṃ {pb:T:2.0162} bhuñjamānānaṃ, kena vaṇṇo pasīdati’’.
::

::hangnum
88\.
::

::gatha1
‘‘Eko rāja nipajjāmi, niyate paṇṇasanthare;
::

::gathalast
Tāya me ekaseyyāya, rāja vaṇṇo pasīdati.
::

::hangnum
89\.
::

::gatha1
‘‘Na ca nettiṃsabandhā {note:nettisabaddhā (sī. pī.)} me, rājarakkhā upaṭṭhitā;
::

::gathalast
Tāya me sukhaseyyāya, rāja vaṇṇo pasīdati.
::

::hangnum
90\.
::

::gatha1
‘‘Atītaṃ nānusocāmi, nappajappāmināgataṃ {note:nappajappāma’nāgataṃ (sī. syā. pī.)};
::

Paccuppannena yāpemi, tena vaṇṇo pasīdati.

::hangnum
91\.
::

::gatha1
‘‘Anāgatappajappāya, atītassānusocanā;
::

::gathalast
Etena bālā sussanti, naḷova harito luto’’.
::

::hangnum
92\.
::

::gatha1
‘‘Hatthānīkaṃ rathānīkaṃ, asse pattī ca vammino;
::

::gathalast
Nivesanāni rammāni, ahaṃ putta dadāmi te.
::

::hangnum
93\.
::

::gatha1
‘‘Itthāgārampi te dammi, sabbālaṅkārabhūsitaṃ;
::

::gathalast
Tā putta paṭipajjassu {note:tāsu putte paṭipajja (ka.)}, tvaṃ no rājā bhavissasi.
::

::hangnum
94\.
::

::gatha1
‘‘Kusalā naccagītassa, sikkhitā cāturitthiyo {note:caturitthiyo (sī. pī.)};
::

::gathalast
Kāme taṃ ramayissanti, kiṃ araññe karissasi.
::

::hangnum
95\.
::

::gatha1
‘‘Paṭirājūhi {pb:M:2.0157} te kaññā, ānayissaṃ alaṅkatā;
::

::gathalast
Tāsu putte janetvāna, atha pacchā pabbajissasi.
::

::hangnum
96\.
::

::gatha1
‘‘Yuvā ca daharo cāsi {note:cāpi (syā. ka.)}, paṭhamuppattiko {note:paṭhamuppattito (sī. pī.)} susu;
::

::gathalast
Rajjaṃ kārehi bhaddante, kiṃ araññe karissasi’’.
::

::hangnum
97\.
::

::gatha1
‘‘Yuvā care brahmacariyaṃ, brahmacārī yuvā siyā;
::

::gathalast
Daharassa {pb:T:2.0163} hi pabbajjā, etaṃ isīhi vaṇṇitaṃ.
::

::hangnum
98\.
::

::gatha1
‘‘Yuvā care brahmacariyaṃ, brahmacārī yuvā siyā;
::

::gathalast
Brahmacariyaṃ carissāmi, nāhaṃ rajjena matthiko.
::

::hangnum
99\.
::

::gatha1
‘‘Passāmi vohaṃ daharaṃ, amma tāta vadantaraṃ {note:vadaṃ naraṃ (sī.)};
::

::gathalast
Kicchāladdhaṃ piyaṃ puttaṃ, appatvāva jaraṃ mataṃ.
::

::hangnum
100\.
::

::gatha1
‘‘Passāmi vohaṃ dahariṃ, kumāriṃ cārudassaniṃ;
::

::gathalast
Navavaṃsakaḷīraṃva, paluggaṃ jīvitakkhayaṃ {note:jīvitakkhaye (sī. pī.)}.
::

::hangnum
101\.
::

::gatha1
‘‘Daharāpi {pb:V:2.0109} hi miyyanti, narā ca atha nāriyo;
::

::gathalast
Tattha ko vissase poso, daharomhīti jīvite.
::

::hangnum
102\.
::

::gatha1
‘‘Yassa ratyā vivasāne, āyu appataraṃ siyā;
::

::gathalast
Appodakeva macchānaṃ, kiṃ nu komārakaṃ {note:komārataṃ (ka.)} tahiṃ.
::

::hangnum
103\.
::

::gatha1
‘‘Niccamabbhāhato loko, niccañca parivārito;
::

::gathalast
Amoghāsu vajantīsu, kiṃ maṃ rajjebhisiñcasi’’ {note:rajjena siñcasi (sī. pī.)}.
::

::hangnum
104\.
::

::gatha1
‘‘Kena mabbhāhato loko, kena ca parivārito;
::

::gathalast
Kāyo amoghā gacchanti, taṃ me akkhāhi pucchito’’.
::

::hangnum
105\.
::

::gatha1
‘‘Maccunābbhāhato loko, jarāya parivārito;
::

::gathalast
Ratyo amoghā gacchanti, evaṃ jānāhi khattiya.
::

::hangnum
106\.
::

::gatha1
‘‘Yathāpi tante vitate {note:vitante (syā. ka.)}, yaṃ yadevūpaviyyati {note:yaṃ yaṃ devūpaviyyati (sī. pī.)};
::

::gathalast
Appakaṃ hoti vetabbaṃ, evaṃ maccāna jīvitaṃ.
::

::hangnum
107\.
::

::gatha1
‘‘Yathā {pb:M:2.0158} vārivaho pūro, gacchaṃ nupanivattati {note:na parivattati (syā.), nuparivattati (ka.)};
::

::gathalast
Evamāyu {pb:T:2.0164} manussānaṃ, gacchaṃ nupanivattati.
::

::hangnum
108\.
::

::gatha1
‘‘Yathā vārivaho pūro, vahe rukkhepakūlaje;
::

::gathalast
Evaṃ jarāmaraṇena, vuyhante sabbapāṇino’’.
::

::hangnum
109\.
::

::gatha1
‘‘Hatthānīkaṃ rathānīkaṃ, asse pattī ca vammino;
::

::gathalast
Nivesanāni rammāni, ahaṃ putta dadāmi te.
::

::hangnum
110\.
::

::gatha1
‘‘Itthāgārampi te dammi, sabbālaṅkārabhūsitaṃ;
::

::gathalast
Tā putta paṭipajjassu, tvaṃ no rājā bhavissasi.
::

::hangnum
111\.
::

::gatha1
‘‘Kusalā naccagītassa, sikkhitā cāturitthiyo;
::

::gathalast
Kāme taṃ ramayissanti, kiṃ araññe karissasi.
::

::hangnum
112\.
::

::gatha1
‘‘Paṭirājūhi te kaññā, ānayissaṃ alaṅkatā;
::

::gathalast
Tāsu putte janetvāna, atha pacchā pabbajissasi.
::

::hangnum
113\.
::

::gatha1
‘‘Yuvā ca daharo cāsi, paṭhamuppattiko susu;
::

::gathalast
Rajjaṃ kārehi bhaddante, kiṃ araññe karissasi.
::

::hangnum
114\.
::

::gatha1
‘‘Koṭṭhāgārañca kosañca, vāhanāni balāni ca;
::

::gathalast
Nivesanāni rammāni, ahaṃ putta dadāmi te.
::

::hangnum
115\.
::

::gatha1
‘‘Gomaṇḍalaparibyūḷho, dāsisaṅghapurakkhato;
::

::gathalast
Rajjaṃ kārehi bhaddante, kiṃ araññe karissasi’’.
::

::hangnum
116\.
::

::gatha1
‘‘Kiṃ {pb:V:2.0110} dhanena yaṃ khīyetha {note:kiṃ dhanena yaṃ jīyetha (sī.), kiṃ maṃ dhanena kīyetha (syā. ka.)}, kiṃ bhariyāya marissati;
::

::gathalast
Kiṃ yobbanena jiṇṇena {note:ciṇṇena (sī. pī.), vaṇṇena (ka.)}, yaṃ jarāyābhibhuyyati {note:yaṃ jarā abhihessati (sī. pī.)}.
::

::hangnum
117\.
::

::gatha1
‘‘Tattha kā nandi kā khiḍḍā, kā rati kā dhanesanā;
::

::gathalast
Kiṃ {pb:T:2.0165} me puttehi dārehi, rāja muttosmi bandhanā.
::

::hangnum
118\.
::

::gatha1
‘‘Yohaṃ {note:sohaṃ (sī. pī.)} evaṃ pajānāmi, maccu me nappamajjati;
::

::gathalast
Antakenādhipannassa, kā ratī kā dhanesanā.
::

::hangnum
119\.
::

::gatha1
‘‘Phalānamiva {pb:M:2.0159} pakkānaṃ, niccaṃ patanato bhayaṃ;
::

::gathalast
Evaṃ jātāna maccānaṃ, niccaṃ maraṇato bhayaṃ.
::

::hangnum
120\.
::

::gatha1
‘‘Sāyameke na dissanti, pāto diṭṭhā bahū janā;
::

::gathalast
Pāto eke na dissanti, sāyaṃ diṭṭhā bahū janā.
::

::hangnum
121\.
::

::gatha1
‘‘Ajjeva kiccaṃ ātappaṃ, ko jaññā maraṇaṃ suve;
::

::gathalast
Na hi no saṅkaraṃ {note:saṅgaraṃ (sī. pī.) ma. ni. 3.272} tena, mahāsenena maccunā.
::

::hangnum
122\.
::

::gatha1
‘‘Corā dhanassa patthenti, rājamuttosmi bandhanā;
::

::gathalast
Ehi rāja nivattassu, nāhaṃ rajjena matthiko’’ti.
::

::centre
Mūgapakkhajātakaṃ paṭhamaṃ.
::

#### 539. Mahājanakajātakaṃ (2)

::hangnum
123\.
::

::gatha1
‘‘Koyaṃ majjhe samuddasmiṃ, apassaṃ tīramāyuhe;
::

::gathalast
Kaṃ {note:kiṃ (syā. ka.)} tvaṃ atthavasaṃ ñatvā, evaṃ vāyamase bhusaṃ’’.
::

::hangnum
124\.
::

::gatha1
‘‘Nisamma vattaṃ lokassa, vāyāmassa ca devate;
::

::gathalast
Tasmā majjhe samuddasmiṃ, apassaṃ tīramāyuhe’’.
::

::hangnum
125\.
::

::gatha1
‘‘Gambhīre appameyyasmiṃ, tīraṃ yassa na dissati;
::

::gathalast
Mogho te purisavāyāmo, appatvāva marissasi’’.
::

::hangnum
126\.
::

::gatha1
‘‘Anaṇo {pb:T:2.0166} ñātinaṃ hoti, devānaṃ pitunañca {note:pituno ca (sī. pī.)} so;
::

::gathalast
Karaṃ purisakiccāni, na ca pacchānutappati’’.
::

::hangnum
127\.
::

::gatha1
‘‘Apāraṇeyyaṃ yaṃ kammaṃ, aphalaṃ kilamathuddayaṃ;
::

::gathalast
Tattha ko vāyamenattho, maccu yassābhinippataṃ’’ {note:yassābhinipphataṃ (syā.)}.
::

::hangnum
128\.
::

::gatha1
‘‘Apāraṇeyyamaccantaṃ{pb:V:2.0111}, yo viditvāna devate;
::

::gathalast
Na rakkhe attano pāṇaṃ, jaññā so yadi hāpaye.
::

::hangnum
129\.
::

::gatha1
‘‘Adhippāyaphalaṃ eke, asmiṃ lokasmi devate;
::

::gathalast
Payojayanti kammāni, tāni ijjhanti vā na vā.
::

::hangnum
130\.
::

::gatha1
‘‘Sandiṭṭhikaṃ {pb:M:2.0160} kammaphalaṃ, nanu passasi devate;
::

::gathalast
Sannā aññe tarāmahaṃ, tañca passāmi santike.
::

::hangnum
131\.
::

::gatha1
‘‘So ahaṃ vāyamissāmi, yathāsatti yathābalaṃ;
::

Gacchaṃ pāraṃ samuddassa, kassaṃ {note:kāsaṃ (sī. pī.)} purisakāriyaṃ’’.

::hangnum
132\.
::

::gatha1
‘‘Yo tvaṃ evaṃ gate oghe, appameyye mahaṇṇave;
::

::gatha2
Dhammavāyāmasampanno, kammunā nāvasīdasi;
::

::gathalast
So tvaṃ tattheva gacchāhi, yattha te nirato mano’’.
::

::hangnum
133\.
::

::gatha1
‘‘Āsīsetheva {pb:T:2.0167} {note:āsiṃsetheva (sī. syā. pī.)} puriso, na nibbindeyya paṇḍito;
::

::gathalast
Passāmi vohaṃ attānaṃ, yathā icchiṃ tathā ahu.
::

::hangnum
134\.
::

::gatha1
‘‘Āsīsetheva puriso, na nibbindeyya paṇḍito;
::

::gathalast
Passāmi vohaṃ attānaṃ, udakā thalamubbhataṃ.
::

::hangnum
135\.
::

::gatha1
‘‘Vāyametheva puriso, na nibbindeyya paṇḍito;
::

::gathalast
Passāmi vohaṃ attānaṃ, yathā icchiṃ tathā ahu.
::

::hangnum
136\.
::

::gatha1
‘‘Vāyametheva puriso, na nibbindeyya paṇḍito;
::

::gathalast
Passāmi vohaṃ attānaṃ, udakā thalamubbhataṃ.
::

::hangnum
137\.
::

::gatha1
‘‘Dukkhūpanītopi naro sapañño, āsaṃ na chindeyya sukhāgamāya;
::

::gathalast
Bahū hi phassā ahitā hitā ca, avitakkitā maccumupabbajanti {note:maccumuppajjanti (syā.)}.
::

::hangnum
138\.
::

::gatha1
‘‘Acintitampi bhavati, cintitampi vinassati;
::

::gathalast
Na hi cintāmayā bhogā, itthiyā purisassa vā’’.
::

::hangnum
139\.
::

::gatha1
‘‘Aporāṇaṃ {note:apurāṇaṃ (sī. pī.)} vata bho rājā, sabbabhummo disampati;
::

::gathalast
Nājja nacce {note:na ca nacce (ka.)} nisāmeti, na gīte kurute mano.
::

::hangnum
140\.
::

::gatha1
‘‘Na mige {note:mage (ka.)} napi uyyāne, napi haṃse udikkhati;
::

::gathalast
Mūgova tuṇhimāsīno, na atthamanusāsati’’.
::

::hangnum
141\.
::

::gatha1
‘‘Sukhakāmā {pb:T:2.0168}{pb:M:2.0161} rahosīlā, vadhabandhā upāratā {note:upārutā (syā. ka.)};
::

::gathalast
Kassa {note:kesaṃ (sī. pī.)} nu ajja ārāme, daharā vuddhā ca acchare.
::

::hangnum
142\.
::

::gatha1
‘‘Atikkantavanathā {pb:V:2.0112} dhīrā, namo tesaṃ mahesinaṃ;
::

::gathalast
Ye ussukamhi lokamhi, viharanti manussukā.
::

::hangnum
143\.
::

::gatha1
‘‘Te chetvā maccuno jālaṃ, tataṃ {note:tantaṃ (sī. syā. pī.), taṃ taṃ (ka.)} māyāvino daḷaṃ;
::

::gathalast
Chinnālayattā {note:santālayantā (syā. ka.)} gacchanti, ko tesaṃ gatimāpaye’’ {note:nesaṃ gati pāpaye (ka.)}.
::

::hangnum
144\.
::

::gatha1
‘‘Kadāhaṃ mithilaṃ {note:midhilaṃ (ka.)} phītaṃ, vibhattaṃ bhāgaso mitaṃ;
::

::gathalast
Pahāya pabbajissāmi, taṃ kudāssu {note:kadāssu (sī. pī.), kadāsu (syā.)} bhavissati.
::

::hangnum
145\.
::

::gatha1
‘‘Kadāhaṃ mithilaṃ phītaṃ, visālaṃ sabbatopabhaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
146\.
::

::gatha1
‘‘Kadāhaṃ mithilaṃ phītaṃ, bahupākāratoraṇaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
147\.
::

::gatha1
‘‘Kadāhaṃ mithilaṃ phītaṃ, daḷhamaṭṭālakoṭṭhakaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
148\.
::

::gatha1
‘‘Kadāhaṃ mithilaṃ phītaṃ, suvibhattaṃ mahāpathaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
149\.
::

::gatha1
‘‘Kadāhaṃ mithilaṃ phītaṃ, suvibhattantarāpaṇaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
150\.
::

::gatha1
‘‘Kadāhaṃ mithilaṃ phītaṃ, gavassarathapīḷitaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
151\.
::

::gatha1
‘‘Kadāhaṃ {pb:T:2.0169} mithilaṃ phītaṃ, ārāmavanamāliniṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
152\.
::

::gatha1
‘‘Kadāhaṃ mithilaṃ phītaṃ, uyyānavanamāliniṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
153\.
::

::gatha1
‘‘Kadāhaṃ mithilaṃ phītaṃ, pāsādavanamāliniṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
154\.
::

::gatha1
‘‘Kadāhaṃ {pb:M:2.0162} mithilaṃ phītaṃ, tipuraṃ rājabandhuniṃ;
::

::gatha2
Māpitaṃ somanassena, vedehena yasassinā;
::

::gathalast
Pahāya pabbajissāmi, taṃ kudāssu bhavissati.
::

::hangnum
155\.
::

::gatha1
‘‘Kadāhaṃ vedehe phīte, nicite dhammarakkhite;
::

::gathalast
Pahāya pabbajissāmi, taṃ kudāssu bhavissati.
::

::hangnum
156\.
::

::gatha1
‘‘Kadāhaṃ {pb:V:2.0113} vedehe phīte, ajeyye dhammarakkhite;
::

::gathalast
Pahāya pabbajissāmi, taṃ kudāssu bhavissati.
::

::hangnum
157\.
::

::gatha1
‘‘Kadāhaṃ antepuraṃ {note:kadā antepuraṃ (sī. pī.)} rammaṃ, vibhattaṃ bhāgaso mitaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
158\.
::

::gatha1
‘‘Kadāhaṃ antepuraṃ rammaṃ, sudhāmattikalepanaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
159\.
::

::gatha1
‘‘Kadāhaṃ antepuraṃ rammaṃ, sucigandhaṃ manoramaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
160\.
::

::gatha1
‘‘Kadāhaṃ kūṭāgāre ca, vibhatte bhāgaso mite;
::

::gathalast
Pahāya pabbajissāmi, taṃ kudāssu bhavissati.
::

::hangnum
161\.
::

::gatha1
‘‘Kadāhaṃ kūṭāgāre ca, sudhāmattikalepane;
::

::gathalast
Pahāya pabbajissāmi, taṃ kudāssu bhavissati.
::

::hangnum
162\.
::

::gatha1
‘‘Kadāhaṃ kūṭāgāre ca, sucigandhe manorame;
::

::gathalast
Pahāya {pb:T:2.0170} pabbajissāmi, taṃ kudāssu bhavissati.
::

::hangnum
163\.
::

::gatha1
‘‘Kadāhaṃ kūṭāgāre ca, litte candanaphosite;
::

::gathalast
Pahāya pabbajissāmi, taṃ kudāssu bhavissati.
::

::hangnum
164\.
::

::gatha1
‘‘Kadāhaṃ soṇṇapallaṅke {note:suvaṇṇapallaṅke (sī. syā. pī.)}, gonake cittasanthate;
::

::gathalast
Pahāya pabbajissāmi, taṃ kudāssu bhavissati.
::

::hangnum
165\.
::

::gatha1
{note:ayaṃ gāthā sī. pī. potthakesu na dissati} ‘‘Kadāhaṃ maṇipallaṅke, gonake cittasanthate;
::

::gathalast
Pahāya pabbajissāmi, taṃ kudāssu bhavissati {note:ayaṃ gāthā sī. pī. potthakesu na dissati}.
::

::hangnum
166\.
::

::gatha1
‘‘Kadāhaṃ {pb:M:2.0163} kappāsakoseyyaṃ, khomakoṭumbarāni ca;
::

::gathalast
Pahāya pabbajissāmi, taṃ kudāssu bhavissati.
::

::hangnum
167\.
::

::gatha1
‘‘Kadāhaṃ pokkharaṇī rammā, cakkavākapakūjitā {note:cakkavākūpakūjitā (sī. pī.)};
::

::gatha2
Mandālakehi sañchannā, padumuppalakehi ca;
::

::gathalast
Pahāya pabbajissāmi, taṃ kudāssu bhavissati.
::

::hangnum
168\.
::

::gatha1
‘‘Kadāhaṃ hatthigumbe ca, sabbālaṅkārabhūsite;
::

::gathalast
Suvaṇṇakacche mātaṅge, hemakappanavāsase.
::

::hangnum
169\.
::

::gatha1
‘‘Ārūḷhe gāmaṇīyehi, tomaraṅkusapāṇibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
170\.
::

::gatha1
‘‘Kadāhaṃ {pb:T:2.0171}{pb:V:2.0114} assagumbe ca, sabbālaṅkārabhūsite;
::

::gathalast
Ājānīyeva jātiyā, sindhave sīghavāhane.
::

::hangnum
171\.
::

::gatha1
‘‘Ārūḷhe gāmaṇīyehi, illiyācāpadhāribhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
172\.
::

::gatha1
‘‘Kadāhaṃ rathaseniyo, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
173\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
174\.
::

::gatha1
‘‘Kadāhaṃ sovaṇṇarathe, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
175\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
176\.
::

::gatha1
‘‘Kadāhaṃ sajjhurathe ca, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
177\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
178\.
::

::gatha1
‘‘Kadāhaṃ {pb:M:2.0164} assarathe ca, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
179\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
180\.
::

::gatha1
‘‘Kadāhaṃ {pb:T:2.0172} oṭṭharathe ca, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
181\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
182\.
::

::gatha1
‘‘Kadāhaṃ goṇarathe ca, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
183\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
184\.
::

::gatha1
‘‘Kadāhaṃ ajarathe ca, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
185\.
::

::gatha1
‘‘Ārūḷhe {pb:V:2.0115} gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
186\.
::

::gatha1
‘‘Kadāhaṃ meṇḍarathe ca, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
187\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
188\.
::

::gatha1
‘‘Kadāhaṃ migarathe ca, sannaddhe ussitaddhaje;
::

::gathalast
Dīpe athopi veyyagghe, sabbālaṅkārabhūsite.
::

::hangnum
189\.
::

::gatha1
‘‘Ārūḷhe gāmaṇīyehi, cāpahatthehi vammibhi;
::

::gathalast
Pahāya pabbajissāmi, taṃ kudāssu bhavissati.
::

::hangnum
190\.
::

::gatha1
‘‘Kadāhaṃ {pb:T:2.0173} hatthārohe ca, sabbālaṅkārabhūsite;
::

::gatha2
Nīlavammadhare sūre, tomaraṅkusapāṇine {note:pāṇino (syā. ka.)};
::

::gathalast
Pahāya pabbajissāmi, taṃ kudāssu bhavissati.
::

::hangnum
191\.
::

::gatha1
‘‘Kadāhaṃ {pb:M:2.0165} assārohe ca, sabbālaṅkārabhūsite;
::

::gatha2
Nīlavammadhare sūre, illiyācāpadhārine {note:dhārino (syā. ka.)};
::

::gathalast
Pahāya pabbajissāmi, taṃ kudāssu bhavissati.
::

::hangnum
192\.
::

::gatha1
‘‘Kadāhaṃ rathārohe ca, sabbālaṅkārabhūsite;
::

::gatha2
Nīlavammadhare sūre, cāpahatthe kalāpine {note:kalāpino (syā. ka.)};
::

::gathalast
Pahāya pabbajissāmi, taṃ kudāssu bhavissati.
::

::hangnum
193\.
::

::gatha1
{note:ayaṃ gāthā sī. pī. potthakesu na dissati} ‘‘Kadāhaṃ dhanuggahe ca, sabbālaṅkārabhūsite;
::

::gatha2
Nīlavammadhare sūre, cāpahatthe kalāpine;
::

::gathalast
Pahāya pabbajissāmi, taṃ kudāssu bhavissati {note:ayaṃ gāthā sī. pī. potthakesu na dissati}.
::

::hangnum
194\.
::

::gatha1
‘‘Kadāhaṃ rājaputte ca, sabbālaṅkārabhūsite;
::

::gatha2
Citravammadhare sūre, kañcanāveḷadhārine;
::

::gathalast
Pahāya pabbajissāmi, taṃ kudāssu bhavissati.
::

::hangnum
195\.
::

::gatha1
‘‘Kadāhaṃ ariyagaṇe ca, vatavante {note:vatthavante (sī. syā. pī.)} alaṅkate;
::

::gatha2
Haricandanalittaṅge, kāsikuttamadhārine;
::

::gathalast
Pahāya pabbajissāmi, taṃ kudāssu bhavissati.
::

::hangnum
196\.
::

::gatha1
{note:ayaṃ gāthā sī. pī. potthakesu na dissati} ‘‘Kadāhaṃ {pb:V:2.0116} amaccagaṇe ca, sabbālaṅkārabhūsite;
::

::gatha2
Pītavammadhare sūre, purato gacchamāline {note:gacchamālino (syā. ka.)};
::

::gathalast
Pahāya {pb:T:2.0174} pabbajissāmi, taṃ kudāssu bhavissati {note:ayaṃ gāthā sī. pī. potthakesu na dissati}.
::

::hangnum
197\.
::

::gatha1
‘‘Kadāhaṃ {note:kadā (sī. pī.)} sattasatā bhariyā, sabbālaṅkārabhūsitā;
::

::gathalast
Pahāya pabbajissāmi, taṃ kudāssu bhavissati.
::

::hangnum
198\.
::

::gatha1
‘‘Kadāhaṃ {note:kadā (sī. pī.)} sattasatā bhariyā, susaññā tanumajjhimā;
::

::gathalast
Pahāya pabbajissāmi, taṃ kudāssu bhavissati.
::

::hangnum
199\.
::

::gatha1
‘‘Kadāhaṃ {note:kadā (sī. pī.)} sattasatā bhariyā, assavā piyabhāṇinī;
::

::gathalast
Pahāya pabbajissāmi, taṃ kudāssu bhavissati.
::

::hangnum
200\.
::

::gatha1
‘‘Kadāhaṃ {pb:M:2.0166} {note:kadā (sī. pī.)} satapalaṃ kaṃsaṃ, sovaṇṇaṃ satarājikaṃ;
::

::gathalast
Pahāya pabbajissāmi, taṃ kudāssu bhavissati.
::

::hangnum
201\.
::

::gatha1
‘‘Kadāssu maṃ hatthigumbā, sabbālaṅkārabhūsitā;
::

::gathalast
Suvaṇṇakacchā mātaṅgā, hemakappanavāsasā.
::

::hangnum
202\.
::

::gatha1
‘‘Ārūḷhā gāmaṇīyehi, tomaraṅkusapāṇibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
203\.
::

::gatha1
‘‘Kadāssu maṃ assagumbā, sabbālaṅkārabhūsitā;
::

::gathalast
Ājānīyāva jātiyā, sindhavā sīghavāhanā.
::

::hangnum
204\.
::

::gatha1
‘‘Ārūḷhā gāmaṇīyehi, illiyācāpadhāribhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
205\.
::

::gatha1
‘‘Kadāssu maṃ rathasenī, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
206\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
207\.
::

::gatha1
‘‘Kadāssu maṃ soṇṇarathā {note:sovaṇṇarathā (pī. ka.)}, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
208\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ {pb:T:2.0175} maṃ nānuyissanti, taṃ kudāssu bhavissati.
::

::hangnum
209\.
::

::gatha1
‘‘Kadāssu maṃ sajjhurathā, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
210\.
::

::gatha1
‘‘Ārūḷhā {pb:V:2.0117} gāmaṇīyehi, cāpahatthehi vammibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
211\.
::

::gatha1
‘‘Kadāssu maṃ assarathā, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
212\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
213\.
::

::gatha1
‘‘Kadāssu {pb:M:2.0167} maṃ oṭṭharathā, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
214\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
215\.
::

::gatha1
‘‘Kadāssu maṃ goṇarathā, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
216\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
217\.
::

::gatha1
‘‘Kadāssu maṃ ajarathā, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
218\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ {pb:T:2.0176} maṃ nānuyissanti, taṃ kudāssu bhavissati.
::

::hangnum
219\.
::

::gatha1
‘‘Kadāssu maṃ meṇḍarathā, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
220\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
221\.
::

::gatha1
‘‘Kadāssu maṃ migarathā, sannaddhā ussitaddhajā;
::

::gathalast
Dīpā athopi veyyagghā, sabbālaṅkārabhūsitā.
::

::hangnum
222\.
::

::gatha1
‘‘Ārūḷhā gāmaṇīyehi, cāpahatthehi vammibhi;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
223\.
::

::gatha1
‘‘Kadāssu maṃ hatthārohā, sabbālaṅkārabhūsitā;
::

::gatha2
Nīlavammadharā sūrā, tomaraṅkusapāṇino;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
224\.
::

::gatha1
‘‘Kadāssu {pb:V:2.0118} maṃ assārohā, sabbālaṅkārabhūsitā;
::

::gatha2
Nīlavammadharā sūrā, illiyācāpadhārino;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
225\.
::

::gatha1
‘‘Kadāssu {pb:M:2.0168} maṃ rathārohā, sabbālaṅkārabhūsitā;
::

::gatha2
Nīlavammadharā sūrā, cāpahatthā kalāpino;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
226\.
::

::gatha1
‘‘Kadāssu maṃ dhanuggahā, sabbālaṅkārabhūsitā;
::

::gatha2
Nīlavammadharā sūrā, cāpahatthā kalāpino;
::

::gathalast
Yantaṃ {pb:T:2.0177} maṃ nānuyissanti, taṃ kudāssu bhavissati.
::

::hangnum
227\.
::

::gatha1
‘‘Kadāssu maṃ rājaputtā, sabbālaṅkārabhūsitā;
::

::gatha2
Citravammadharā sūrā, kañcanāveḷadhārino;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
228\.
::

::gatha1
‘‘Kadāssu maṃ ariyagaṇā, vatavantā alaṅkatā;
::

::gatha2
Haricandanalittaṅgā, kāsikuttamadhārino;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
229\.
::

::gatha1
‘‘Kadāssu maṃ amaccagaṇā, sabbālaṅkārabhūsitā;
::

::gatha2
Pītavammadharā sūrā, purato gacchamālino {note:gacchamālinī (syā. ka.)};
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
230\.
::

::gatha1
‘‘Kadāssu maṃ sattasatā bhariyā, sabbālaṅkārabhūsitā;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
231\.
::

::gatha1
‘‘Kadāssu maṃ sattasatā bhariyā, susaññā tanumajjhimā;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
232\.
::

::gatha1
‘‘Kadāssu maṃ sattasatā bhariyā, assavā piyabhāṇinī;
::

::gathalast
Yantaṃ maṃ nānuyissanti, taṃ kudāssu bhavissati.
::

::hangnum
233\.
::

::gatha1
‘‘Kadāhaṃ {pb:T:2.0178} pattaṃ gahetvāna, muṇḍo saṅghāṭipāruto;
::

::gathalast
Piṇḍikāya carissāmi, taṃ kudāssu bhavissati.
::

::hangnum
234\.
::

::gatha1
‘‘Kadāhaṃ paṃsukūlānaṃ, ujjhitānaṃ {note:ujjhiṭṭhānaṃ (ka.)} mahāpathe;
::

::gathalast
Saṅghāṭiṃ dhārayissāmi, taṃ kudāssu bhavissati.
::

::hangnum
235\.
::

::gatha1
‘‘Kadāhaṃ sattāhasammeghe {note:sattāhaṃ meghe (sī. syā.)}, ovaṭṭho allacīvaro;
::

::gathalast
Piṇḍikāya carissāmi, taṃ kudāssu bhavissati.
::

::hangnum
236\.
::

::gatha1
‘‘Kadāhaṃ {pb:V:2.0119}{pb:M:2.0169} sabbattha gantvā {note:sabbahaṃ ṭhānaṃ (sī.), sabbaṇhaṃ gantvā (syā.), sabbāhaṃ ṭhānaṃ (pī.), sabbaṭṭhānaṃ (ka.)}, rukkhā rukkhaṃ vanā vanaṃ;
::

::gathalast
Anapekkho gamissāmi, taṃ kudāssu bhavissati.
::

::hangnum
237\.
::

::gatha1
‘‘Kadāhaṃ giriduggesu, pahīnabhayabheravo;
::

::gathalast
Adutiyo gamissāmi {note:viharissāmi (sī. pī.)}, taṃ kudāssu bhavissati.
::

::hangnum
238\.
::

::gatha1
‘‘Kadāhaṃ vīṇaṃ varujjako {note:vīṇarujjako (syā.), vīṇaṃ virujjako (ka.)}, sattatantiṃ manoramaṃ;
::

::gathalast
Cittaṃ ujuṃ karissāmi, taṃ kudāssu bhavissati.
::

::hangnum
239\.
::

::gatha1
‘‘Kadāhaṃ rathakārova, parikantaṃ upāhanaṃ;
::

::gathalast
Kāmasaññojane checchaṃ {note:chetvā (ka.)}, ye dibbe ye ca mānuse’’.
::

::hangnum
240\.
::

::gatha1
‘‘Tā ca sattasatā bhariyā, sabbālaṅkārabhūsitā;
::

::gathalast
Bāhā paggayha pakkanduṃ, kasmā no vijahissasi.
::

::hangnum
241\.
::

::gatha1
‘‘Tā ca sattasatā bhariyā, susaññā tanumajjhimā;
::

::gathalast
Bāhā paggayha pakkanduṃ, kasmā no vijahissasi.
::

::hangnum
242\.
::

::gatha1
‘‘Tā ca sattasatā bhariyā, assavā piyabhāṇinī;
::

::gathalast
Bāhā paggayha pakkanduṃ, kasmā no vijahissasi.
::

::hangnum
243\.
::

::gatha1
‘‘Tā {pb:T:2.0179} ca sattasatā bhariyā, sabbālaṅkārabhūsitā;
::

::gathalast
Hitvā sampaddavī {note:sampaddayī (sī.)} rājā, pabbajjāya purakkhato.
::

::hangnum
244\.
::

::gatha1
‘‘Tā ca sattasatā bhariyā, susaññā tanumajjhimā;
::

::gathalast
Hitvā sampaddavī rājā, pabbajjāya purakkhato.
::

::hangnum
245\.
::

::gatha1
‘‘Tā ca sattasatā bhariyā, assavā piyabhāṇinī;
::

::gathalast
Hitvā sampaddavī rājā, pabbajjāya purakkhato’’.
::

::hangnum
246\.
::

::gatha1
‘‘Hitvā satapalaṃ kaṃsaṃ, sovaṇṇaṃ satarājikaṃ;
::

::gathalast
Aggahī mattikaṃ pattaṃ, taṃ dutiyābhisecanaṃ’’.
::

::hangnum
247\.
::

::gatha1
‘‘Bhesmā {note:vesmā (sī.), bhiṃsā (pī.), bhīsā (ka.)} aggisamā jālā, kosā ḍayhanti bhāgaso;
::

::gathalast
Rajataṃ jātarūpañca, muttā veḷuriyā bahū.
::

::hangnum
248\.
::

::gatha1
‘‘Maṇayo {pb:M:2.0170} saṅkhamuttā ca, vatthikaṃ haricandanaṃ;
::

::gatha2
Ajinaṃ daṇḍabhaṇḍañca, lohaṃ kāḷāyasaṃ bahū;
::

::gathalast
Ehi rāja nivattassu, mā tetaṃ vinasā dhanaṃ’’ {note:vinassā dhanaṃ (syā. ka.)}.
::

::hangnum
249\.
::

::gatha1
‘‘Susukhaṃ vata jīvāma, yesaṃ no natthi kiñcanaṃ;
::

::gathalast
Mithilāya dayhamānāya, na me kiñci adayhatha’’.
::

::hangnum
250\.
::

::gatha1
‘‘Aṭaviyo {pb:V:2.0120} samuppannā, raṭṭhaṃ viddhaṃsayanti taṃ;
::

::gathalast
Ehi rāja nivattassu, mā raṭṭhaṃ vinasā idaṃ’’.
::

::hangnum
251\.
::

::gatha1
‘‘Susukhaṃ vata jīvāma, yesaṃ no natthi kiñcanaṃ;
::

::gathalast
Raṭṭhe vilumpamānamhi, na {note:mā (ka.)} me kiñci ahīratha.
::

::hangnum
252\.
::

::gatha1
‘‘Susukhaṃ {pb:T:2.0180} vata jīvāma, yesaṃ no natthi kiñcanaṃ;
::

::gathalast
Pītibhakkhā bhavissāma, devā ābhassarā yathā’’.
::

::hangnum
253\.
::

::gatha1
‘‘Kimheso mahato ghoso, kā nu gāmeva kīḷiyā {note:gāme kilīliyā (sī.)};
::

::gathalast
Samaṇa teva {note:samaṇaññeva (sī. pī.), samaṇatveva (syā.)} pucchāma, kattheso abhisaṭo jano’’.
::

::hangnum
254\.
::

::gatha1
‘‘Mamaṃ ohāya gacchantaṃ, ettheso abhisaṭo jano;
::

::gatha2
Sīmātikkamanaṃ yantaṃ, munimonassa pattiyā;
::

::gathalast
Missaṃ nandīhi gacchantaṃ, kiṃ jānamanupucchasi’’.
::

::hangnum
255\.
::

::gatha1
‘‘Māssu tiṇṇo amaññittha {note:amaññittho (sī. syā. pī.)}, sarīraṃ dhārayaṃ imaṃ;
::

::gathalast
Atīraṇeyya yamidaṃ {note:atīraṇeyyamidaṃ kammaṃ (sī. syā. pī.)}, bahū hi paripanthayo’’.
::

::hangnum
256\.
::

::gatha1
‘‘Ko nu me paripanthassa, mamaṃ evaṃvihārino;
::

::gathalast
Yo neva diṭṭhe nādiṭṭhe, kāmānamabhipatthaye’’.
::

::hangnum
257\.
::

::gatha1
‘‘Niddā tandī vijambhitā, aratī bhattasammado;
::

::gathalast
Āvasanti sarīraṭṭhā, bahū hi paripanthayo’’.
::

::hangnum
258\.
::

::gatha1
‘‘Kalyāṇaṃ vata maṃ bhavaṃ, brāhmaṇa manusāsati {note:manusāsasi (sī.)};
::

::gathalast
Brāhmaṇa teva {note:brāhmaṇaññeva (sī.)} pucchāmi, ko nu tvamasi mārisa’’.
::

::hangnum
259\.
::

::gatha1
‘‘Nārado iti me nāmaṃ {note:nāmena (syā. ka.)}, kassapo iti maṃ vidū;
::

::gathalast
Bhoto sakāsamāgacchiṃ, sādhu sabbhi samāgamo.
::

::hangnum
260\.
::

::gatha1
‘‘Tassa {pb:M:2.0171} te sabbo ānando, vihāro upavattatu;
::

::gathalast
Yaṃ ūnaṃ {note:yadūnaṃ (sī. syā. pī.)} taṃ paripūrehi, khantiyā upasamena ca.
::

::hangnum
261\.
::

::gatha1
‘‘Pasāraya sannatañca, unnatañca pasāraya {note:pahāraya (syā. pī. ka.)};
::

::gathalast
Kammaṃ {pb:T:2.0181} vijjañca dhammañca, sakkatvāna paribbaja’’.
::

::hangnum
262\.
::

::gatha1
‘‘Bahū hatthī ca asse ca, nagare janapadāni ca;
::

::gathalast
Hitvā janaka pabbajito, kapāle {note:kapalle (sī. pī.)} ratimajjhagā.
::

::hangnum
263\.
::

::gatha1
‘‘Kacci nu te jānapadā, mittāmaccā ca ñātakā;
::

::gathalast
Dubbhimakaṃsu janaka, kasmā te taṃ aruccatha’’.
::

::hangnum
264\.
::

::gatha1
‘‘Na {pb:V:2.0121} migājina jātucche {note:jātucca (sī. pī.)}, ahaṃ kañci kudācanaṃ;
::

::gathalast
Adhammena jine ñātiṃ, na cāpi ñātayo mamaṃ.
::

::hangnum
265\.
::

::gatha1
‘‘Disvāna lokavattantaṃ, khajjantaṃ kaddamīkataṃ;
::

::gathalast
Haññare bajjhare cettha, yattha sanno {note:satto (sī.)} puthujjano;
::

::gatha2
Etāhaṃ upamaṃ katvā, bhikkhakosmi migājina’’.
::

::hangnum
266\.
::

::gatha1
‘‘Ko nu te bhagavā satthā, kassetaṃ vacanaṃ suci;
::

::gathalast
Na hi kappaṃ vā vijjaṃ vā, paccakkhāya rathesabha;
::

::gathalast
Samaṇaṃ āhu vattantaṃ, yathā dukkhassatikkamo’’.
::

::hangnum
267\.
::

::gatha1
‘‘Na migājina jātucche, ahaṃ kañci kudācanaṃ;
::

::gathalast
Samaṇaṃ brāhmaṇaṃ vāpi, sakkatvā anupāvisiṃ’’.
::

::hangnum
268\.
::

::gatha1
‘‘Mahatā cānubhāvena, gacchanto siriyā jalaṃ;
::

::gathalast
Gīyamānesu gītesu, vajjamānesu vaggusu.
::

::hangnum
269\.
::

::gatha1
‘‘Tūriyatāḷasaṅghuṭṭhe {note:turiyatāḷitasaṅghuṭṭhe (sī. pī.)}, sammatālasamāhite;
::

::gatha2
Sa migājina maddakkhiṃ, phaliṃ {note:phalaṃ (sī. pī. ka.)} ambaṃ tirocchadaṃ;
::

::gathalast
Haññamānaṃ {note:tujjamānaṃ (sī.), tudamānaṃ (syā.), taddamānaṃ (pī.), hatamānaṃ (ka.)} manussehi, phalakāmehi jantubhi.
::

::hangnum
270\.
::

::gatha1
‘‘So {pb:T:2.0182} khohaṃ taṃ siriṃ hitvā, orohitvā migājina;
::

::gathalast
Mūlaṃ ambassupāgacchiṃ, phalino nipphalassa ca.
::

::hangnum
271\.
::

::gatha1
‘‘Phaliṃ {pb:M:2.0172} {note:phalaṃ (sī. pī. ka.)} ambaṃ hataṃ disvā, viddhaṃstaṃ vinaḷīkataṃ;
::

::gathalast
Athekaṃ {note:athetaṃ (sī. pī.)} itaraṃ ambaṃ, nīlobhāsaṃ manoramaṃ.
::

::hangnum
272\.
::

::gatha1
‘‘Evameva nūnamhepi {note:nūna amhe (sī. pī.)}, issare bahukaṇṭake;
::

::gathalast
Amittā no vadhissanti, yathā ambo phalī hato.
::

::hangnum
273\.
::

::gatha1
‘‘Ajinamhi haññate dīpi, nāgo dantehi haññate;
::

::gatha2
Dhanamhi dhanino hanti, aniketamasanthavaṃ;
::

::gathalast
Phalī ambo aphalo ca, te satthāro ubho mama’’.
::

::hangnum
274\.
::

::gatha1
‘‘Sabbo jano pabyādhito, rājā pabbajito iti;
::

::gathalast
Hatthārohā anīkaṭṭhā, rathikā pattikārakā.
::

::hangnum
275\.
::

::gatha1
‘‘Assāsayitvā janataṃ, ṭhapayitvā paṭicchadaṃ;
::

::gathalast
Puttaṃ rajje ṭhapetvāna, atha pacchā pabbajissasi’’.
::

::hangnum
276\.
::

::gatha1
‘‘Cattā {pb:V:2.0122} mayā jānapadā, mittāmaccā ca ñātakā;
::

::gatha2
Santi puttā videhānaṃ, dīghāvu raṭṭhavaḍḍhano;
::

::gathalast
Te rajjaṃ kārayissanti, mithilāyaṃ pajāpati’’.
::

::hangnum
277\.
::

::gatha1
‘‘Ehi taṃ anusikkhāmi, yaṃ vākyaṃ mama ruccati;
::

::gatha2
Rajjaṃ tuvaṃ kārayasi {note:kārayantī (sī. syā. pī.)}, pāpaṃ duccaritaṃ bahuṃ;
::

::gathalast
Kāyena vācā manasā, yena gacchasi {note:kañchisi (sī. pī.)} duggatiṃ.
::

::hangnum
278\.
::

::gatha1
‘‘Paradinnakena paraniṭṭhitena, piṇḍena yāpehi sa dhīradhammo’’.
::

::hangnum
279\.
::

::gatha1
‘‘Yopi {pb:T:2.0183} catutthe bhattakāle na bhuñje, ajuṭṭhamārīva {note:ajaddhumārīva (sī.), ajjhuṭṭhamāriva (syā.), ajaddhumāriva (pī.) majjhimanikāye, aṅguttaranikāye ca passitabbaṃ} khudāya miyye;
::

::gatha2
Na tveva piṇḍaṃ luḷitaṃ anariyaṃ, kulaputtarūpo sappuriso na seve;
::

::gathalast
Tayidaṃ na sādhu tayidaṃ na suṭṭhu, sunakhucchiṭṭhakaṃ janaka bhuñjase tuvaṃ’’.
::

::hangnum
280\.
::

::gatha1
‘‘Na {pb:M:2.0173} cāpi me sīvali so abhakkho, yaṃ hoti cattaṃ gihino sunassa vā;
::

::gathalast
Ye keci bhogā idha dhammaladdhā, sabbo so bhakkho anavayoti {note:anavajjoti (sī. pī.)} vutto’’.
::

::hangnum
281\.
::

::gatha1
‘‘Kumārike upaseniye, niccaṃ niggaḷamaṇḍite;
::

::gathalast
Kasmā te eko bhujo janati, eko te na janatī bhujo’’.
::

::hangnum
282\.
::

::gatha1
‘‘Imasmiṃ me samaṇa hatthe, paṭimukkā dunīvarā {note:dunīdhurā (sī. pī.)};
::

::gathalast
Saṅghātā {note:saṃghaṭṭā (syā. ka.)} jāyate saddo, dutiyasseva sā gati.
::

::hangnum
283\.
::

::gatha1
‘‘Imasmiṃ me samaṇa hatthe, paṭimukko ekanīvaro {note:ekanīdhuro (sī. pī.)};
::

::gathalast
So adutiyo na janati, munibhūtova tiṭṭhati.
::

::hangnum
284\.
::

::gatha1
‘‘Vivādappatto {note:vivādamatto (pī.)} dutiyo, keneko vivadissati;
::

::gathalast
Tassa te saggakāmassa, ekattamuparocataṃ’’.
::

::hangnum
285\.
::

::gatha1
‘‘Suṇāsi sīvali kathā {note:gāthā (sī. syā. pī.)}, kumāriyā paveditā;
::

::gathalast
Pesiyā {note:pessiyā (sī. pī.)} maṃ garahittho, dutiyasseva sā gati.
::

::hangnum
286\.
::

::gatha1
‘‘Ayaṃ {pb:T:2.0184} dvedhāpatho bhadde, anuciṇṇo pathāvihi;
::

::gathalast
Tesaṃ tvaṃ ekaṃ gaṇhāhi, ahamekaṃ punāparaṃ.
::

::hangnum
287\.
::

::gatha1
‘‘Māvaca {note:neva (sī. pī.), mā ca (syā. ka.)} maṃ tvaṃ pati meti, nāhaṃ {note:māhaṃ (sī. pī.)} bhariyāti vā puna’’;
::

::gathalast
‘‘Imameva kathayantā, thūṇaṃ nagarupāgamuṃ.
::

::hangnum
288\.
::

::gatha1
‘‘Koṭṭhake usukārassa, bhattakāle upaṭṭhite;
::

::gatha2
Tatrā ca so usukāro, (ekaṃ daṇḍaṃ ujuṃ kataṃ;) {note:( ) natthi bahūsu}
::

::gathalast
Ekañca cakkhuṃ niggayha, jimhamekena pekkhati’’.
::

::hangnum
289\.
::

::gatha1
‘‘Evaṃ {pb:V:2.0123} no sādhu passasi, usukāra suṇohi me;
::

::gathalast
Yadekaṃ cakkhuṃ niggayha, jimhamekena pekkhasi’’.
::

::hangnum
290\.
::

::gatha1
‘‘Dvīhi {pb:M:2.0174} samaṇa cakkhūhi, visālaṃ viya khāyati;
::

::gathalast
Asampatvā paramaṃ {note:paraṃ (sī. pī.)} liṅgaṃ, nujubhāvāya kappati.
::

::hangnum
291\.
::

::gatha1
‘‘Ekañca cakkhuṃ niggayha, jimhamekena pekkhato;
::

::gathalast
Sampatvā paramaṃ liṅgaṃ, ujubhāvāya kappati.
::

::hangnum
292\.
::

::gatha1
‘‘Vivādappatto {note:vivādamatto (pī.)} dutiyo, keneko vivadissati;
::

::gathalast
Tassa te saggakāmassa, ekattamuparocataṃ’’.
::

::hangnum
293\.
::

::gatha1
‘‘Suṇāsi sīvali kathā {note:gāthā (sī. syā. pī.)}, usukārena veditā;
::

::gathalast
Pesiyā maṃ garahittho, dutiyasseva sā gati.
::

::hangnum
294\.
::

::gatha1
‘‘Ayaṃ dvedhāpatho bhadde, anuciṇṇo pathāvihi;
::

::gathalast
Tesaṃ tvaṃ ekaṃ gaṇhāhi, ahamekaṃ punāparaṃ.
::

::hangnum
295\.
::

::gatha1
‘‘Māvaca maṃ tvaṃ pati meti, nāhaṃ bhariyāti vā puna’’;
::

::gathalast
‘‘Muñjāvesikā {pb:T:2.0185} pavāḷhā, ekā vihara sīvalī’’ti.
::

::centre
Mahājanakajātakaṃ dutiyaṃ.
::

#### 540. Suvaṇṇasāmajātakaṃ (3)

::hangnum
296\.
::

::gatha1
‘‘Ko nu maṃ usunā vijjhi, pamattaṃ udahārakaṃ {note:hārikaṃ (syā.), hāriyaṃ (ka.)};
::

::gathalast
Khattiyo brāhmaṇo vesso, ko maṃ viddhā nilīyasi.
::

::hangnum
297\.
::

::gatha1
‘‘Na me maṃsāni khajjāni, cammenattho na vijjati;
::

::gathalast
Atha kena nu vaṇṇena, viddheyyaṃ maṃ amaññatha.
::

::hangnum
298\.
::

::gatha1
‘‘Ko vā tvaṃ kassa vā putto, kathaṃ jānemu taṃ mayaṃ;
::

::gathalast
Puṭṭho me samma akkhāhi, kiṃ maṃ viddhā nilīyasi’’.
::

::hangnum
299\.
::

::gatha1
‘‘Rājāhamasmi kāsīnaṃ, pīḷiyakkhoti maṃ vidū;
::

::gathalast
Lobhā raṭṭhaṃ pahitvāna, migamesaṃ carāmahaṃ.
::

::hangnum
300\.
::

::gatha1
‘‘Issatthe casmi kusalo, daḷhadhammoti vissuto;
::

::gathalast
Nāgopi me na mucceyya, āgato usupātanaṃ.
::

::hangnum
301\.
::

::gatha1
‘‘Ko {pb:V:2.0124}{pb:M:2.0175} vā tvaṃ kassa vā putto {note:tvaṃ ca kassa vā puttosi (sī. pī.)}, kathaṃ jānemu taṃ mayaṃ;
::

::gathalast
Pituno attano cāpi, nāmagottaṃ pavedaya’’.
::

::hangnum
302\.
::

::gatha1
‘‘Nesādaputto bhaddante, sāmo iti maṃ ñātayo;
::

::gathalast
Āmantayiṃsu jīvantaṃ, svajjevāhaṃ gato {note:svājjevaṅgato (syā.), svajjevaṅgate (ka.)} saye.
::

::hangnum
303\.
::

::gatha1
‘‘Viddhosmi puthusallena, savisena yathā migo;
::

::gathalast
Sakamhi lohite rāja, passa semi paripluto.
::

::hangnum
304\.
::

::gatha1
‘‘Paṭivāmagataṃ {pb:T:2.0186} {note:paṭidhamma gataṃ (sī. pī.)} sallaṃ, passa dhimhāmi {note:vihāmhi (sī. pī.)} lohitaṃ;
::

::gathalast
Āturo tyānupucchāmi, kiṃ maṃ viddhā nilīyasi.
::

::hangnum
305\.
::

::gatha1
‘‘Ajinamhi haññate dīpi, nāgo dantehi haññate;
::

::gathalast
Atha kena nu vaṇṇena, viddheyyaṃ maṃ amaññatha’’.
::

::hangnum
306\.
::

::gatha1
‘‘Migo upaṭṭhito āsi, āgato usupātanaṃ;
::

::gathalast
Taṃ disvā ubbijī sāma, tena kodho mamāvisi’’.
::

::hangnum
307\.
::

::gatha1
‘‘Yato sarāmi attānaṃ, yato pattosmi viññutaṃ;
::

::gathalast
Na maṃ migā uttasanti, araññe sāpadānipi.
::

::hangnum
308\.
::

::gatha1
‘‘Yato nidhiṃ parihariṃ, yato pattosmi yobbanaṃ;
::

::gathalast
Na maṃ migā uttasanti, araññe sāpadānipi.
::

::hangnum
309\.
::

::gatha1
‘‘Bhīrū kimpurisā rāja, pabbate gandhamādane;
::

::gathalast
Sammodamānā gacchāma, pabbatāni vanāni ca.
::

::hangnum
310\.
::

::gatha1
(‘‘Na maṃ migā uttasanti, araññe sāpadānipi;) {note:( ) natthi sī. syā. pī. potthakesu}
::

::gathalast
Atha kena nu vaṇṇena, utrāsanti migā mamaṃ’’ {note:utrāse so migo mamaṃ (sī. pī.)}.
::

::hangnum
311\.
::

::gatha1
‘‘Na taṃ tasa {note:na taddasā (sī. pī.)} migo sāma, kiṃ tāhaṃ alikaṃ bhaṇe;
::

::gathalast
Kodhalobhābhibhūtāhaṃ, usuṃ te taṃ avassajiṃ {note:avissajiṃ (syā.)}.
::

::hangnum
312\.
::

::gatha1
‘‘Kuto nu sāma āgamma, kassa vā pahito tuvaṃ;
::

::gathalast
Udahāro nadiṃ gaccha, āgato migasammataṃ’’.
::

::hangnum
313\.
::

::gatha1
‘‘Andhā {pb:M:2.0176} mātāpitā mayhaṃ, te bharāmi brahāvane;
::

::gathalast
Tesāhaṃ udakāhāro, āgato migasammataṃ.
::

::hangnum
314\.
::

::gatha1
‘‘Atthi nesaṃ usāmattaṃ, atha sāhassa jīvitaṃ;
::

::gathalast
Udakassa alābhena{pb:T:2.0187}, maññe andhā marissare.
::

::hangnum
315\.
::

::gatha1
‘‘Na me idaṃ tathā dukkhaṃ, labbhā hi pumunā idaṃ;
::

::gathalast
Yañca ammaṃ na passāmi, taṃ me dukkhataraṃ ito.
::

::hangnum
316\.
::

::gatha1
‘‘Na {pb:V:2.0125} me idaṃ tathā dukkhaṃ, labbhā hi pumunā idaṃ;
::

::gathalast
Yañca tātaṃ na passāmi, taṃ me dukkhataraṃ ito.
::

::hangnum
317\.
::

::gatha1
‘‘Sā nūna kapaṇā ammā, cirarattāya rucchati {note:ruccati (ka.)};
::

::gathalast
Aḍḍharatteva ratte vā, nadīva avasucchati {note:avasussati (syā.)}.
::

::hangnum
318\.
::

::gatha1
‘‘So nūna kapaṇo tāto, cirarattāya rucchati {note:ruccati (ka.)};
::

::gathalast
Aḍḍharatteva ratte vā, nadīva avasucchati {note:avasussati (syā.)}.
::

::hangnum
319\.
::

::gatha1
‘‘Uṭṭhānapādacariyāya {note:pāricariyāya (sī. pī.)}, pādasambāhanassa ca;
::

::gathalast
Sāma tāta vilapantā, hiṇḍissanti brahāvane.
::

::hangnum
320\.
::

::gatha1
‘‘Idampi dutiyaṃ sallaṃ, kampeti hadayaṃ mamaṃ;
::

::gathalast
Yañca andhe na passāmi, maññe hissāmi {note:yañca hessāmi (sī. pī.), taṃ meṃ hissāmi (ka.)} jīvitaṃ’’.
::

::hangnum
321\.
::

::gatha1
‘‘Mā bāḷhaṃ paridevesi, sāma kalyāṇadassana;
::

::gathalast
Ahaṃ kammakaro hutvā, bharissaṃ te brahāvane.
::

::hangnum
322\.
::

::gatha1
‘‘Issatthe casmi kusalo, daḷhadhammoti vissuto;
::

::gathalast
Ahaṃ kammakaro hutvā, bharissaṃ te brahāvane.
::

::hangnum
323\.
::

::gatha1
‘‘Migānaṃ {note:magānaṃ (ka.)} vighāsamanvesaṃ, vanamūlaphalāni ca;
::

::gathalast
Ahaṃ kammakaro hutvā, bharissaṃ te brahāvane.
::

::hangnum
324\.
::

::gatha1
‘‘Katamaṃ taṃ vanaṃ sāma, yattha mātāpitā tava;
::

::gathalast
Ahaṃ {pb:T:2.0188} te tathā bharissaṃ, yathā te abharī tuvaṃ’’.
::

::hangnum
325\.
::

::gatha1
‘‘Ayaṃ {pb:M:2.0177} ekapadī rāja, yoyaṃ ussīsake mama;
::

::gatha2
Ito gantvā aḍḍhakosaṃ, tattha nesaṃ agārakaṃ;
::

::gathalast
Yattha mātāpitā mayhaṃ, te bharassu ito gato.
::

::hangnum
326\.
::

::gatha1
‘‘Namo te kāsirājatthu, namo te kāsivaḍḍhana;
::

::gathalast
Andhā mātāpitā mayhaṃ, te bharassu brahāvane.
::

::hangnum
327\.
::

::gatha1
‘‘Añjaliṃ te paggaṇhāmi, kāsirāja namatthu te;
::

::gathalast
Mātaraṃ pitaraṃ mayhaṃ, vutto vajjāsi vandanaṃ’’.
::

::hangnum
328\.
::

::gatha1
‘‘Idaṃ vatvāna so sāmo, yuvā kalyāṇadassano;
::

::gathalast
Mucchito visavegena, visaññī samapajjatha.
::

::hangnum
329\.
::

::gatha1
‘‘Sa rājā paridevesi, bahuṃ kāruññasañhitaṃ;
::

::gatha2
Ajarāmarohaṃ āsiṃ, ajjetaṃ ñāmi {note:ajjahaññāmi (ka.)} no pure;
::

::gathalast
Sāmaṃ kālaṅkataṃ disvā, natthi maccussa nāgamo.
::

::hangnum
330\.
::

::gatha1
‘‘Yassu {pb:V:2.0126} maṃ paṭimanteti, savisena samappito;
::

::gathalast
Svajjevaṃ gate kāle, na kiñci mabhibhāsati.
::

::hangnum
331\.
::

::gatha1
‘‘Nirayaṃ nūna gacchāmi, ettha me natthi saṃsayo;
::

::gathalast
Tadā hi pakataṃ pāpaṃ, cirarattāya kibbisaṃ.
::

::hangnum
332\.
::

::gatha1
‘‘Bhavanti tassa vattāro, gāme kibbisakārako;
::

::gathalast
Araññe nimmanussamhi, ko maṃ vattumarahati.
::

::hangnum
333\.
::

::gatha1
‘‘Sārayanti hi kammāni, gāme saṃgaccha māṇavā;
::

::gathalast
Araññe {pb:T:2.0189} nimmanussamhi, ko nu maṃ sārayissati’’.
::

::hangnum
334\.
::

::gatha1
‘‘Sā devatā antarahitā, pabbate gandhamādane;
::

::gathalast
Raññova anukampāya, imā gāthā abhāsatha.
::

::hangnum
335\.
::

::gatha1
‘‘Āguṃ kira mahārāja, akari {note:akarā (sī.)} kamma dukkaṭaṃ;
::

::gathalast
Adūsakā pitāputtā, tayo ekūsunā hatā.
::

::hangnum
336\.
::

::gatha1
‘‘Ehi taṃ anusikkhāmi, yathā te sugatī siyā;
::

::gathalast
Dhammenandhe vane posa, maññehaṃ sugatī tayā.
::

::hangnum
337\.
::

::gatha1
‘‘Sa {pb:M:2.0178} rājā paridevitvā, bahuṃ kāruññasañhitaṃ;
::

::gathalast
Udakakumbhamādāya, pakkāmi dakkhiṇāmukho.
::

::hangnum
338\.
::

::gatha1
‘‘Kassa nu eso padasaddo, manussasseva āgato;
::

::gathalast
Neso sāmassa nigghoso, ko nu tvamasi mārisa.
::

::hangnum
339\.
::

::gatha1
‘‘Santañhi sāmo vajati, santaṃ pādāni neyati {note:uttahi (sī.)};
::

::gathalast
Neso sāmassa nigghoso, ko nu tvamasi mārisa’’.
::

::hangnum
340\.
::

::gatha1
‘‘Rājāhamasmi kāsīnaṃ, pīḷiyakkhoti maṃ vidū;
::

::gathalast
Lobhā raṭṭhaṃ pahitvāna, migamesaṃ carāmahaṃ.
::

::hangnum
341\.
::

::gatha1
‘‘Issatthe casmi kusalo, daḷhadhammoti vissuto;
::

::gathalast
Nāgopi me na mucceyya, āgato usupātanaṃ’’.
::

::hangnum
342\.
::

::gatha1
‘‘Svāgataṃ te mahārāja, atho te adurāgataṃ;
::

::gathalast
Issarosi anuppatto, yaṃ idhatthi pavedaya.
::

::hangnum
343\.
::

::gatha1
‘‘Tindukāni piyālāni, madhuke kāsumāriyo;
::

::gathalast
Phalāni {pb:T:2.0190} khuddakappāni, bhuñja rāja varaṃ varaṃ.
::

::hangnum
344\.
::

::gatha1
‘‘Idampi pānīyaṃ sītaṃ, ābhataṃ girigabbharā;
::

::gathalast
Tato piva mahārāja, sace tvaṃ abhikaṅkhasi’’.
::

::hangnum
345\.
::

::gatha1
‘‘Nālaṃ {pb:V:2.0127} andhā vane daṭṭhuṃ, ko nu vo phalamāhari;
::

::gathalast
Anandhassevayaṃ sammā, nivāpo mayha khāyati’’.
::

::hangnum
346\.
::

::gatha1
‘‘Daharo yuvā nātibrahā, sāmo kalyāṇadassano;
::

::gathalast
Dīghassa kesā asitā, atho sūnagga {note:sonagga (ka.)} vellitā.
::

::hangnum
347\.
::

::gatha1
‘‘So have phalamāharitvā, ito ādāya {note:ādā (sī. pī.)} kamaṇḍaluṃ;
::

::gathalast
Nadiṃ gato udahāro, maññe na dūramāgato’’.
::

::hangnum
348\.
::

::gatha1
‘‘Ahaṃ taṃ avadhiṃ sāmaṃ, yo tuyhaṃ paricārako;
::

::gathalast
Yaṃ kumāraṃ pavedetha, sāmaṃ kalyāṇadassanaṃ.
::

::hangnum
349\.
::

::gatha1
‘‘Dīghassa kesā asitā, atho sūnaggavellitā;
::

::gathalast
Tesu lohitalittesu, seti sāmo mayā hato’’.
::

::hangnum
350\.
::

::gatha1
‘‘Kena {pb:M:2.0179} dukūlamantesi, hato sāmoti vādinā;
::

::gathalast
Hato sāmoti sutvāna, hadayaṃ me pavedhati.
::

::hangnum
351\.
::

::gatha1
‘‘Assatthasseva taruṇaṃ, pavāḷaṃ māluteritaṃ;
::

::gathalast
Hato sāmoti sutvāna, hadayaṃ me pavedhati’’.
::

::hangnum
352\.
::

::gatha1
‘‘Pārike kāsirājāyaṃ, so sāmaṃ migasammate;
::

::gathalast
Kodhasā usunā vijjhi, tassa mā pāpamicchimhā’’.
::

::hangnum
353\.
::

::gatha1
‘‘Kicchā laddho piyo putto, yo andhe abharī vane;
::

::gathalast
Taṃ {pb:T:2.0191} ekaputtaṃ ghātimhi, kathaṃ cittaṃ na kopaye’’.
::

::hangnum
354\.
::

::gatha1
‘‘Kicchā laddho piyo putto, yo andhe abharī vane;
::

::gathalast
Taṃ ekaputtaṃ ghātimhi, akkodhaṃ āhu paṇḍitā’’.
::

::hangnum
355\.
::

::gatha1
‘‘Mā bāḷhaṃ paridevetha, hato sāmoti vādinā;
::

::gathalast
Ahaṃ kammakaro hutvā, bharissāmi brahāvane.
::

::hangnum
356\.
::

::gatha1
‘‘Issatthe casmi kusalo, daḷhadhammoti vissuto;
::

::gathalast
Ahaṃ kammakaro hutvā, bharissāmi brahāvane.
::

::hangnum
357\.
::

::gatha1
‘‘Migānaṃ vighāsamanvesaṃ, vanamūlaphalāni ca;
::

::gathalast
Ahaṃ kammakaro hutvā, bharissāmi brahāvane’’.
::

::hangnum
358\.
::

::gatha1
‘‘Nesa dhammo mahārāja, netaṃ amhesu kappati;
::

::gathalast
Rājā tvamasi amhākaṃ, pāde vandāma te mayaṃ’’.
::

::hangnum
359\.
::

::gatha1
‘‘Dhammaṃ nesāda bhaṇatha, katā apacitī tayā;
::

::gathalast
Pitā tvamasi {note:tvamahi (?)} amhākaṃ, mātā tvamasi pārike’’.
::

::hangnum
360\.
::

::gatha1
‘‘Namo {pb:V:2.0128} te kāsirājatthu, namo te kāsivaḍḍhana;
::

::gathalast
Añjaliṃ te paggaṇhāma, yāva sāmānupāpaya.
::

::hangnum
361\.
::

::gatha1
‘‘Tassa pāde samajjantā {note:pavaṭṭantā (pī.)}, mukhañca bhujadassanaṃ;
::

::gathalast
Saṃsumbhamānā attānaṃ, kālamāgamayāmase’’.
::

::hangnum
362\.
::

::gatha1
‘‘Brahā vāḷamigākiṇṇaṃ, ākāsantaṃva dissati;
::

::gathalast
Yattha sāmo hato seti, candova patito chamā.
::

::hangnum
363\.
::

::gatha1
‘‘Brahā {pb:T:2.0192}{pb:M:2.0180} vāḷamigākiṇṇaṃ, ākāsantaṃva dissati;
::

::gathalast
Yattha sāmo hato seti, sūriyova patito chamā.
::

::hangnum
364\.
::

::gatha1
‘‘Brahā vāḷamigākiṇṇaṃ, ākāsantaṃva dissati;
::

::gathalast
Yattha sāmo hato seti, paṃsunā patikuntito {note:kuṇṭhito (sī. syā. pī.) evamuparipi}.
::

::hangnum
365\.
::

::gatha1
‘‘Brahā vāḷamigākiṇṇaṃ, ākāsantaṃva dissati;
::

::gathalast
Yattha sāmo hato seti, idheva vasathassame’’.
::

::hangnum
366\.
::

::gatha1
‘‘Yadi tattha sahassāni, satāni niyutāni {note:nahutāni (sī. syā. pī.)} ca;
::

::gathalast
Nevamhākaṃ bhayaṃ koci, vane vāḷesu vijjati’’.
::

::hangnum
367\.
::

::gatha1
‘‘Tato andhānamādāya, kāsirājā brahāvane;
::

::gathalast
Hatthe gahetvā pakkāmi, yattha sāmo hato ahu.
::

::hangnum
368\.
::

::gatha1
‘‘Disvāna patitaṃ sāmaṃ, puttakaṃ paṃsukunthitaṃ;
::

::gathalast
Apaviddhaṃ brahāraññe, candaṃva patitaṃ chamā.
::

::hangnum
369\.
::

::gatha1
‘‘Disvāna patitaṃ sāmaṃ, puttakaṃ paṃsukunthitaṃ;
::

::gathalast
Apaviddhaṃ brahāraññe, sūriyaṃva patitaṃ chamā.
::

::hangnum
370\.
::

::gatha1
‘‘Disvāna patitaṃ sāmaṃ, puttakaṃ paṃsukunthitaṃ;
::

::gathalast
Apaviddhaṃ brahāraññe, kalūnaṃ {note:karuṇaṃ (sī. pī.)} paridevayuṃ.
::

::hangnum
371\.
::

::gatha1
‘‘Disvāna patitaṃ sāmaṃ, puttakaṃ paṃsukunthitaṃ;
::

::gathalast
Bāhā paggayha pakkanduṃ, adhammo kira bho iti.
::

::hangnum
372\.
::

::gatha1
‘‘Bāḷhaṃ kho tvaṃ pamattosi, sāma kalyāṇadassana;
::

::gathalast
Yo ajjevaṃ {note:svajjevaṃ (ka.) evamuparipi} gate kāle, na kiñci mabhibhāsasi.
::

::hangnum
373\.
::

::gatha1
‘‘Bāḷhaṃ {pb:T:2.0193} kho tvaṃ padittosi, sāma kalyāṇadassana;
::

::gathalast
Yo ajjevaṃ gate kāle, na kiñci mabhibhāsasi.
::

::hangnum
374\.
::

::gatha1
‘‘Bāḷhaṃ kho tvaṃ pakuddhosi, sāma kalyāṇadassana;
::

::gathalast
Yo ajjevaṃ gate kāle, na kiñci mabhibhāsasi.
::

::hangnum
375\.
::

::gatha1
‘‘Bāḷhaṃ {pb:V:2.0129} kho tvaṃ pasuttosi, sāma kalyāṇadassana;
::

::gathalast
Yo ajjevaṃ gate kāle, na kiñci mabhibhāsasi.
::

::hangnum
376\.
::

::gatha1
‘‘Bāḷhaṃ {pb:M:2.0181} kho tvaṃ vimanosi, sāma kalyāṇadassana;
::

::gathalast
Yo ajjevaṃ gate kāle, na kiñci mabhibhāsasi.
::

::hangnum
377\.
::

::gatha1
‘‘Jaṭaṃ valinaṃ paṃsugataṃ {note:paṅkahataṃ (sī. pī.)}, ko dāni saṇṭhapessati {note:saṇṭhapessati (sī. syā. pī.)};
::

::gathalast
Sāmo ayaṃ kālaṅkato, andhānaṃ paricārako.
::

::hangnum
378\.
::

::gatha1
‘‘Ko me sammajjamādāya {note:ce sammajjanādāya (sī.), no sammajjanādāya (syā.), me sammajjanādāya (pī.)}, sammajjissati assamaṃ;
::

::gathalast
Sāmo ayaṃ kālaṅkato, andhānaṃ paricārako.
::

::hangnum
379\.
::

::gatha1
‘‘Ko dāni nhāpayissati, sītenuṇhodakena ca;
::

::gathalast
Sāmo ayaṃ kālaṅkato, andhānaṃ paricārako.
::

::hangnum
380\.
::

::gatha1
‘‘Ko dāni bhojayissati, vanamūlaphalāni ca;
::

::gathalast
Sāmo ayaṃ kālaṅkato, andhānaṃ paricārako’’.
::

::hangnum
381\.
::

::gatha1
‘‘Disvāna patitaṃ sāmaṃ, puttakaṃ paṃsukunthitaṃ;
::

::gathalast
Aṭṭitā puttasokena, mātā saccaṃ abhāsatha.
::

::hangnum
382\.
::

::gatha1
‘‘Yena saccenayaṃ sāmo, dhammacārī pure ahu;
::

::gathalast
Etena saccavajjena, visaṃ sāmassa haññatu.
::

::hangnum
383\.
::

::gatha1
‘‘Yena {pb:T:2.0194} saccenayaṃ sāmo, brahmacārī pure ahu;
::

::gathalast
Etena saccavajjena, visaṃ sāmassa haññatu.
::

::hangnum
384\.
::

::gatha1
‘‘Yena saccenayaṃ sāmo, saccavādī pure ahu;
::

::gathalast
Etena saccavajjena, visaṃ sāmassa haññatu.
::

::hangnum
385\.
::

::gatha1
‘‘Yena saccenayaṃ sāmo, mātāpettibharo {note:mātāpetibharo (syā.), mātāpittibharo (ka.)} ahu;
::

::gathalast
Etena saccavajjena, visaṃ sāmassa haññatu.
::

::hangnum
386\.
::

::gatha1
‘‘Yena saccenayaṃ sāmo, kule jeṭṭhāpacāyiko;
::

::gathalast
Etena saccavajjena, visaṃ sāmassa haññatu.
::

::hangnum
387\.
::

::gatha1
‘‘Yena saccenayaṃ sāmo, pāṇā piyataro mama;
::

::gathalast
Etena saccavajjena, visaṃ sāmassa haññatu.
::

::hangnum
388\.
::

::gatha1
‘‘Yaṃ {pb:M:2.0182} kiñcitthi kataṃ puññaṃ, mayhañceva pitucca te;
::

::gathalast
Sabbena tena kusalena, visaṃ sāmassa haññatu’’.
::

::hangnum
389\.
::

::gatha1
‘‘Disvāna patitaṃ sāmaṃ, puttakaṃ paṃsukunthitaṃ;
::

::gathalast
Aṭṭito puttasokena, pitā saccaṃ abhāsatha.
::

::hangnum
390\.
::

::gatha1
‘‘Yena {pb:V:2.0130} saccenayaṃ sāmo, dhammacārī pure ahu;
::

::gathalast
Etena saccavajjena, visaṃ sāmassa haññatu.
::

::hangnum
391\.
::

::gatha1
‘‘Yena saccenayaṃ sāmo, brahmacārī pure ahu;
::

::gathalast
Etena saccavajjena, visaṃ sāmassa haññatu.
::

::hangnum
392\.
::

::gatha1
‘‘Yena saccenayaṃ sāmo, saccavādī pure ahu;
::

::gathalast
Etena saccavajjena, visaṃ sāmassa haññatu.
::

::hangnum
393\.
::

::gatha1
‘‘Yena {pb:T:2.0195} saccenayaṃ sāmo, mātāpettibharo ahu;
::

::gathalast
Etena saccavajjena, visaṃ sāmassa haññatu.
::

::hangnum
394\.
::

::gatha1
‘‘Yena saccenayaṃ sāmo, kule jeṭṭhāpacāyiko;
::

::gathalast
Etena saccavajjena, visaṃ sāmassa haññatu.
::

::hangnum
395\.
::

::gatha1
‘‘Yena saccenayaṃ sāmo, pāṇā piyataro mama;
::

::gathalast
Etena saccavajjena, visaṃ sāmassa haññatu.
::

::hangnum
396\.
::

::gatha1
‘‘Yaṃ kiñcitthi {note:kiñcatthi (sī. pī.)} kataṃ puññaṃ, mayhañceva mātucca te;
::

::gathalast
Sabbena tena kusalena, visaṃ sāmassa haññatu.
::

::hangnum
397\.
::

::gatha1
‘‘Sā devatā antarahitā, pabbate gandhamādane;
::

::gathalast
Sāmassa anukampāya, imaṃ saccaṃ abhāsatha.
::

::hangnum
398\.
::

::gatha1
‘‘Pabbatyāhaṃ gandhamādane, cirarattanivāsinī {note:ciraṃ rattaṃ nivāsinī (syā.)};
::

::gatha2
Na me piyataro koci, añño sāmena {note:sāmā na (sī. pī.)} vijjati;
::

::gathalast
Etena saccavajjena, visaṃ sāmassa haññatu.
::

::hangnum
399\.
::

::gatha1
‘‘Sabbe vanā gandhamayā, pabbate gandhamādane;
::

::gathalast
Etena saccavajjena, visaṃ sāmassa haññatu’’.
::

::hangnum
400\.
::

::gatha1
Tesaṃ {pb:M:2.0183} lālappamānānaṃ, bahuṃ kāruññasañhitaṃ;
::

::gathalast
Khippaṃ sāmo samuṭṭhāsi, yuvā kalyāṇadassano.
::

::hangnum
401\.
::

::gatha1
‘‘Sāmohamasmi bhaddaṃ vo {note:bhaddante (ka.)}, sotthināmhi samuṭṭhito;
::

::gathalast
Mā bāḷhaṃ paridevetha, mañjunābhivadetha maṃ’’.
::

::hangnum
402\.
::

::gatha1
‘‘Svāgataṃ te mahārāja, atho te adurāgataṃ;
::

::gathalast
Issarosi {pb:T:2.0196} anuppatto, yaṃ idhatthi pavedaya.
::

::hangnum
403\.
::

::gatha1
‘‘Tindukāni piyālāni, madhuke kāsumāriyo;
::

::gathalast
Phalāni khuddakappāni, bhuñja rāja varaṃ varaṃ.
::

::hangnum
404\.
::

::gatha1
‘‘Atthi {pb:V:2.0131} me pāniyaṃ sītaṃ, ābhataṃ girigabbharā;
::

::gathalast
Tato piva mahārāja, sace tvaṃ abhikaṅkhasi’’.
::

::hangnum
405\.
::

::gatha1
‘‘Sammuyhāmi pamuyhāmi, sabbā muyhanti me disā;
::

::gathalast
Petaṃ taṃ sāmamaddakkhiṃ, ko nu tvaṃ sāma jīvasi’’.
::

::hangnum
406\.
::

::gatha1
‘‘Api jīvaṃ mahārāja, purisaṃ gāḷhavedanaṃ;
::

::gathalast
Upanītamanasaṅkappaṃ, jīvantaṃ maññate mataṃ.
::

::hangnum
407\.
::

::gatha1
‘‘Api jīvaṃ mahārāja, purisaṃ gāḷhavedanaṃ;
::

::gathalast
Taṃ nirodhagataṃ santaṃ, jīvantaṃ maññate mataṃ.
::

::hangnum
408\.
::

::gatha1
‘‘Yo mātaraṃ pitaraṃ vā, macco dhammena posati;
::

::gathalast
Devāpi naṃ tikicchanti, mātāpettibharaṃ naraṃ.
::

::hangnum
409\.
::

::gatha1
‘‘Yo mātaraṃ pitaraṃ vā, macco dhammena posati;
::

::gathalast
Idheva naṃ pasaṃsanti, pecca sagge pamodati’’.
::

::hangnum
410\.
::

::gatha1
‘‘Esa bhiyyo pamuyhāmi, sabbā muyhanti me disā;
::

::gathalast
Saraṇaṃ taṃ sāma gacchāmi {note:saraṇaṃ sāma gacchāmi (syā. ka.)}, tvañca me saraṇaṃ bhava’’.
::

::hangnum
411\.
::

::gatha1
‘‘Dhammaṃ cara mahārāja, mātāpitūsu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
412\.
::

::gatha1
‘‘Dhammaṃ cara mahārāja, puttadāresu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
413\.
::

::gatha1
‘‘Dhammaṃ {pb:T:2.0197}{pb:M:2.0184} cara mahārāja, mittāmaccesu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
414\.
::

::gatha1
‘‘Dhammaṃ cara mahārāja, vāhanesu balesu ca;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
415\.
::

::gatha1
‘‘Dhammaṃ cara mahārāja, gāmesu nigamesu ca;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
416\.
::

::gatha1
‘‘Dhammaṃ cara mahārāja, raṭṭhesu janapadesu ca;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
417\.
::

::gatha1
‘‘Dhammaṃ cara mahārāja, samaṇabrāhmaṇesu ca;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
418\.
::

::gatha1
‘‘Dhammaṃ cara mahārāja, migapakkhīsu khattiya;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
419\.
::

::gatha1
‘‘Dhammaṃ {pb:V:2.0132} cara mahārāja, dhammo ciṇṇo sukhāvaho;
::

::gathalast
Idha dhammaṃ caritvāna, rāja saggaṃ gamissasi.
::

::hangnum
420\.
::

::gatha1
‘‘Dhammaṃ cara mahārāja, saindā devā sabrahmakā;
::

::gathalast
Suciṇṇena divaṃ pattā, mā dhammaṃ rāja pāmado’’ti.
::

::centre
Suvaṇṇasāmajātakaṃ {note:sāmajātakaṃ (sī. pī.)} tatiyaṃ.
::

#### 541. Nimijātakaṃ (4)

::hangnum
421\.
::

::gatha1
‘‘Accheraṃ {pb:T:2.0198} vata lokasmiṃ, uppajjanti vicakkhaṇā;
::

::gathalast
Yadā ahu nimirājā, paṇḍito kusalatthiko.
::

::hangnum
422\.
::

::gatha1
‘‘Rājā sabbavidehānaṃ, adā dānaṃ arindamo;
::

::gatha2
Tassa taṃ dadato dānaṃ, saṅkappo udapajjatha;
::

::gathalast
Dānaṃ vā brahmacariyaṃ vā, katamaṃ su mahapphalaṃ.
::

::hangnum
423\.
::

::gatha1
Tassa saṅkappamaññāya, maghavā devakuñjaro;
::

::gathalast
Sahassanetto pāturahu, vaṇṇena vihanaṃ {note:nihanaṃ (sī. pī.), vihataṃ (syā. ka.)} tamaṃ.
::

::hangnum
424\.
::

::gatha1
Salomahaṭṭho {pb:M:2.0185} manujindo, vāsavaṃ avacā nimi;
::

::gathalast
‘‘Devatā nusi gandhabbo, adu sakko purindado.
::

::hangnum
425\.
::

::gatha1
‘‘Na ca me tādiso vaṇṇo, diṭṭho vā yadi vā suto;
::

::gathalast
{note:natthi sī. pī. potthakesu} Ācikkha me tvaṃ bhaddante, kathaṃ jānemu taṃ mayaṃ’’ {note:natthi sī. pī. potthakesu}.
::

::hangnum
426\.
::

::gatha1
Salomahaṭṭhaṃ ñatvāna, vāsavo avacā nimiṃ;
::

::gatha2
‘‘Sakkohamasmi devindo, āgatosmi tavantike;
::

::gathalast
Alomahaṭṭho manujinda, puccha pañhaṃ yamicchasi’’.
::

::hangnum
427\.
::

::gatha1
So ca tena katokāso, vāsavaṃ avacā nimi;
::

::gatha2
‘‘Pucchāmi taṃ mahārāja {note:mahābāhu (sī. pī.), devarāja (ka.)}, sabbabhūtānamissara;
::

::gathalast
Dānaṃ vā brahmacariyaṃ vā, katamaṃ su mahapphalaṃ’’.
::

::hangnum
428\.
::

::gatha1
So puṭṭho naradevena, vāsavo avacā nimiṃ;
::

::gathalast
‘‘Vipākaṃ brahmacariyassa, jānaṃ akkhāsijānato.
::

::hangnum
429\.
::

::gatha1
‘‘Hīnena {pb:T:2.0199} brahmacariyena, khattiye upapajjati;
::

::gathalast
Majjhimena ca devattaṃ, uttamena visujjhati.
::

::hangnum
430\.
::

::gatha1
‘‘Na {pb:V:2.0133} hete sulabhā kāyā, yācayogena kenaci;
::

::gathalast
Ye kāye upapajjanti, anāgārā tapassino.
::

::hangnum
431\.
::

::gatha1
‘‘Dudīpo {note:dutipo (ka.)} sāgaro selo, mujakindo {note:mucalindo (sī. syā. pī.), mujakinto (ka.)} bhagīraso;
::

::gathalast
Usindaro {note:usīnaro (sī. pī.)} kassapo ca {note:aṭṭhako ca (sī. pī.), atthako ca (syā.)}, asako ca puthujjano.
::

::hangnum
432\.
::

::gatha1
‘‘Ete caññe ca rājāno, khattiyā brāhmaṇā bahū;
::

::gathalast
Puthuyaññaṃ yajitvāna, petattaṃ {note:petaṃ te (sī. pī.)} nātivattisuṃ.
::

::hangnum
433\.
::

::gatha1
‘‘Atha yīme {note:addhā ime (sī. pī.), addhāyime (syā.)} avattiṃsu, anāgārā tapassino;
::

::gathalast
Sattisayo yāmahanu, somayāmo {note:somayāgo (sī. syā. pī.)} manojavo.
::

::hangnum
434\.
::

::gatha1
‘‘Samuddo māgho bharato ca, isi kālapurakkhato {note:kālikarikkhiyo (sī. pī.)};
::

::gathalast
Aṅgīraso kassapo ca, kisavaccho akatti {note:akitti (sī. pī.), akanti (syā.)} ca.
::

::hangnum
435\.
::

::gatha1
‘‘Uttarena {pb:M:2.0186} nadī sīdā, gambhīrā duratikkamā;
::

::gathalast
Naḷaggivaṇṇā jotanti, sadā kañcanapabbatā.
::

::hangnum
436\.
::

::gatha1
‘‘Parūḷhakacchā tagarā, rūḷhakacchā vanā nagā;
::

::gathalast
Tatrāsuṃ dasasahassā, porāṇā isayo pure.
::

::hangnum
437\.
::

::gatha1
‘‘Ahaṃ {pb:T:2.0200} seṭṭhosmi dānena, saṃyamena damena ca;
::

::gathalast
Anuttaraṃ vataṃ katvā, pakiracārī samāhite.
::

::hangnum
438\.
::

::gatha1
‘‘Jātimantaṃ ajaccañca, ahaṃ ujugataṃ naraṃ;
::

::gathalast
Ativelaṃ namassissaṃ, kammabandhū hi māṇavā {note:mātiyā (sī. pī.)}.
::

::hangnum
439\.
::

::gatha1
‘‘Sabbe vaṇṇā adhammaṭṭhā, patanti nirayaṃ adho;
::

::gathalast
Sabbe vaṇṇā visujjhanti, caritvā dhammamuttamaṃ’’.
::

::hangnum
440\.
::

::gatha1
Idaṃ vatvāna maghavā, devarājā sujampati;
::

::gathalast
Vedehamanusāsitvā, saggakāyaṃ apakkami.
::

::hangnum
441\.
::

::gatha1
‘‘Imaṃ bhonto nisāmetha, yāvantettha samāgatā;
::

::gathalast
Dhammikānaṃ manussānaṃ, vaṇṇaṃ uccāvacaṃ bahuṃ.
::

::hangnum
442\.
::

::gatha1
‘‘Yathā ayaṃ nimirājā, paṇḍito kusalatthiko;
::

::gathalast
Rājā sabbavidehānaṃ, adā dānaṃ arindamo.
::

::hangnum
443\.
::

::gatha1
‘‘Tassa taṃ dadato dānaṃ, saṅkappo udapajjatha;
::

::gathalast
Dānaṃ vā brahmacariyaṃ vā, katamaṃ su mahapphalaṃ’’.
::

::hangnum
444\.
::

::gatha1
Abbhuto vata lokasmiṃ, uppajji lomahaṃsano;
::

::gathalast
Dibbo ratho pāturahu, vedehassa yasassino.
::

::hangnum
445\.
::

::gatha1
Devaputto {pb:V:2.0134} mahiddhiko, mātali devasārathi;
::

::gathalast
Nimantayittha rājānaṃ, vedehaṃ mithilaggahaṃ.
::

::hangnum
446\.
::

::gatha1
‘‘Ehimaṃ rathamāruyha, rājaseṭṭha disampati;
::

::gatha2
Devā dassanakāmā te, tāvatiṃsā saindakā;
::

::gathalast
Saramānā {pb:T:2.0201} hi te devā, sudhammāyaṃ samacchare’’.
::

::hangnum
447\.
::

::gatha1
Tato {pb:M:2.0187} rājā taramāno, vedeho mithilaggaho;
::

::gathalast
Āsanā vuṭṭhahitvāna, pamukho rathamāruhi.
::

::hangnum
448\.
::

::gatha1
Abhirūḷhaṃ rathaṃ dibbaṃ, mātali etadabravi;
::

::gatha2
‘‘Kena taṃ nemi maggena, rājaseṭṭha disampati;
::

::gathalast
Yena vā pāpakammantā, puññakammā ca ye narā’’.
::

::hangnum
449\.
::

::gatha1
‘‘Ubhayeneva maṃ nehi, mātali devasārathi;
::

::gathalast
Yena vā pāpakammantā, puññakammā ca ye narā’’.
::

::hangnum
450\.
::

::gatha1
‘‘Kena taṃ paṭhamaṃ nemi, rājaseṭṭha disampati;
::

::gathalast
Yena vā pāpakammantā, puññakammā ca ye narā’’.
::

::hangnum
451\.
::

::gatha1
‘‘Niraye {note:niriyaṃ (syā. ka.)} tāva passāmi, āvāse {note:āvāsaṃ (syā. ka.)} pāpakamminaṃ;
::

::gathalast
Ṭhānāni luddakammānaṃ, dussīlānañca yā gati’’.
::

::hangnum
452\.
::

::gatha1
Dassesi mātali rañño, duggaṃ vetaraṇiṃ nadiṃ;
::

::gathalast
Kuthitaṃ khārasaṃyuttaṃ, tattaṃ aggisikhūpamaṃ {note:aggisamodakaṃ (ka.)}.
::

::hangnum
453\.
::

::gatha1
Nimī have mātalimajjhabhāsatha {note:mātalimajjhabhāsi (syā.)}, disvā janaṃ patamānaṃ vidugge;
::

::gatha2
‘‘Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā vetaraṇiṃ patanti’’.
::

::hangnum
454\.
::

::gatha1
Tassa {pb:T:2.0202} puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
455\.
::

::gatha1
‘‘Ye dubbale balavantā jīvaloke, hiṃsanti rosanti supāpadhammā;
::

::gathalast
Te luddakammā pasavetva pāpaṃ, teme janā vetaraṇiṃ patanti’’.
::

::hangnum
456\.
::

::gatha1
‘‘Sāmā {pb:M:2.0188} ca soṇā sabalā ca gijjhā, kākolasaṅghā adanti {note:adenti (sī. syā. pī.) evamuparipi} bheravā;
::

::gatha2
Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme jane kākolasaṅghā adanti’’.
::

::hangnum
457\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
458\.
::

::gatha1
‘‘Ye {pb:V:2.0135} kecime maccharino kadariyā, paribhāsakā samaṇabrāhmaṇānaṃ;
::

::gatha2
Hiṃsanti rosanti supāpadhammā, te luddakammā pasavetva pāpaṃ;
::

::gathalast
Teme jane kākolasaṅghā adanti’’.
::

::hangnum
459\.
::

::gatha1
‘‘Sajotibhūtā pathaviṃ kamanti, tattehi {pb:T:2.0203} khandhehi ca pothayanti;
::

::gatha2
Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā khandhahatā sayanti’’.
::

::hangnum
460\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
461\.
::

::gatha1
‘‘Ye jīvalokasmi supāpadhammino, narañca nāriñca apāpadhammaṃ;
::

::gatha2
Hiṃsanti rosanti supāpadhammā {note:supāpadhammino (ka.)}, te luddakammā pasavetva pāpaṃ;
::

::gathalast
Teme janā khandhahatā sayanti’’.
::

::hangnum
462\.
::

::gatha1
‘‘Aṅgārakāsuṃ {pb:M:2.0189} apare phuṇanti {note:thunanti (sī. syā.), phunanti (pī.)}, narā rudantā paridaḍḍhagattā;
::

::gatha2
Bhayañhi maṃ vidanti sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā aṅgārakāsuṃ phuṇanti’’.
::

::hangnum
463\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
464\.
::

::gatha1
‘‘Ye {pb:T:2.0204} keci pūgāya dhanassa {note:pūgāyatanassa (sī. pī.)} hetu, sakkhiṃ karitvā iṇaṃ jāpayanti;
::

::gatha2
Te jāpayitvā janataṃ janinda, te luddakammā pasavetva pāpaṃ;
::

::gathalast
Teme janā aṅgārakāsuṃ phuṇanti’’.
::

::hangnum
465\.
::

::gatha1
‘‘Sajotibhūtā jalitā padittā, padissati mahatī lohakumbhī;
::

::gatha2
Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā avaṃsirā lohakumbhiṃ patanti’’.
::

::hangnum
466\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
467\.
::

::gatha1
‘‘Ye sīlavantaṃ {note:sīlavaṃ (pī.)} samaṇaṃ brāhmaṇaṃ vā, hiṃsanti rosanti supāpadhammā;
::

::gathalast
Te luddakammā pasavetva pāpaṃ, teme janā avaṃsirā lohakumbhiṃ patanti’’.
::

::hangnum
468\.
::

::gatha1
‘‘Luñcanti {pb:M:2.0190} gīvaṃ atha veṭhayitvā {note:aviveṭhayitvā (ka.)}, uṇhodakasmiṃ pakiledayitvā {note:pakiledayitvā (sī. pī.)};
::

::gatha2
Bhayañhi maṃ vindati sūta disvā, pucchāmi {pb:T:2.0205} taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā luttasirā sayanti’’.
::

::hangnum
469\.
::

::gatha1
Tassa {pb:V:2.0136} puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
470\.
::

::gatha1
‘‘Ye jīvalokasmi supāpadhammino, pakkhī gahetvāna viheṭhayanti te;
::

::gatha2
Viheṭhayitvā sakuṇaṃ janinda, te luddakāmā pasavetva pāpaṃ;
::

::gathalast
Teme janā luttasirā sayanti.
::

::hangnum
471\.
::

::gatha1
‘‘Pahūtatoyā anigādhakūlā {note:anikhātakūlā (sī. syā. pī.)}, nadī ayaṃ sandati suppatitthā;
::

::gathalast
Ghammābhitattā manujā pivanti, pītañca {note:pivataṃ ca (sī. syā. pī. ka.)} tesaṃ bhusa hoti pāni.
::

::hangnum
472\.
::

::gatha1
‘‘Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, pītañca tesaṃ bhusa hoti pāni’’.
::

::hangnum
473\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ {pb:T:2.0206} pāpakammānaṃ, jānaṃ akkhāsijānato.
::

::hangnum
474\.
::

::gatha1
‘‘Ye suddhadhaññaṃ palāsena missaṃ, asuddhakammā kayino dadanti;
::

::gathalast
Ghammābhitattāna pipāsitānaṃ, pītañca tesaṃ bhusa hoti pāni’’.
::

::hangnum
475\.
::

::gatha1
‘‘Usūhi {pb:M:2.0191} sattīhi ca tomarehi, dubhayāni passāni tudanti kandataṃ;
::

::gatha2
Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā sattihatā sayanti’’.
::

::hangnum
476\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
477\.
::

::gatha1
‘‘Ye jīvalokasmi asādhukammino, adinnamādāya karonti jīvikaṃ;
::

::gatha2
Dhaññaṃ dhanaṃ rajataṃ jātarūpaṃ, ajeḷakañcāpi pasuṃ mahiṃsaṃ {note:mahīsaṃ (sī. pī.)};
::

::gathalast
Te luddakammā pasavetva pāpaṃ, teme janā sattihatā sayanti’’.
::

::hangnum
478\.
::

::gatha1
‘‘Gīvāya baddhā kissa ime puneke, aññe {pb:T:2.0207} vikantā {note:vikattā (sī. pī.)} bilakatā sayanti {note:puneke (sī. pī.)};
::

::gatha2
Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā bilakatā sayanti’’.
::

::hangnum
479\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
480\.
::

::gatha1
‘‘Orabbhikā sūkarikā ca macchikā, pasuṃ mahiṃsañca ajeḷakañca;
::

::gatha2
Hantvāna sūnesu pasārayiṃsu, te luddakammā pasavetva pāpaṃ;
::

::gathalast
Teme janā bilakatā sayanti.
::

::hangnum
481\.
::

::gatha1
‘‘Rahado {pb:V:2.0137}{pb:M:2.0192} ayaṃ muttakarīsapūro, duggandharūpo asuci pūti vāti;
::

::gatha2
Khudāparetā manujā adanti, bhayañhi maṃ vindati sūta disvā;
::

::gatha2
Pucchāmi taṃ mātali devasārathi, ime nu maccā kimakaṃsu pāpaṃ;
::

::gathalast
Yeme janā muttakarīsabhakkhā’’.
::

::hangnum
482\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ {pb:T:2.0208} pāpakammānaṃ, jānaṃ akkhāsijānato.
::

::hangnum
483\.
::

::gatha1
‘‘Ye kecime kāraṇikā virosakā, paresaṃ hiṃsāya sadā niviṭṭhā;
::

::gathalast
Te luddakammā pasavetva pāpaṃ, mittadduno mīḷhamadanti bālā.
::

::hangnum
484\.
::

::gatha1
‘‘Rahado ayaṃ lohitapubbapūro, duggandharūpo asuci pūti vāti;
::

::gatha2
Ghammābhitattā manujā pivanti, bhayañhi maṃ vindati sūta disvā;
::

::gatha2
Pucchāmi taṃ mātali devasārathi, ime nu maccā kimakaṃsu pāpaṃ;
::

::gathalast
Yeme janā lohitapubbabhakkhā’’.
::

::hangnum
485\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
486\.
::

::gatha1
‘‘Ye mātaraṃ vā pitaraṃ vā jīvaloke {note:pitaraṃ va jīvaloke (sī.), pitaraṃ va loke (pī.)}, pārājikā arahante hananti;
::

::gathalast
Te luddakammā pasavetva pāpaṃ, teme janā lohitapubbabhakkhā’’.
::

::hangnum
487\.
::

::gatha1
‘‘Jivhañca {pb:M:2.0193} passa baḷisena viddhaṃ, vihataṃ yathā saṅkusatena cammaṃ;
::

::gathalast
Phandanti {pb:T:2.0209} macchāva thalamhi khittā, muñcanti kheḷaṃ rudamānā kimete.
::

::hangnum
488\.
::

::gatha1
‘‘Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu pāpaṃ, yeme janā vaṅkaghastā sayanti’’.
::

::hangnum
489\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
490\.
::

::gatha1
‘‘Ye keci sandhānagatā {note:santhānagatā (sī. pī.), saṇṭhānagatā (syā.)} manussā, agghena agghaṃ kayaṃ hāpayanti;
::

::gathalast
Kuṭena kuṭaṃ dhanalobhahetu, channaṃ yathā vāricaraṃ vadhāya.
::

::hangnum
491\.
::

::gatha1
‘‘Na hi kūṭakārissa bhavanti tāṇā, sakehi kammehi purakkhatassa;
::

::gathalast
Te luddakammā pasavetva pāpaṃ, teme janā vaṅkaghastā sayanti’’.
::

::hangnum
492\.
::

::gatha1
‘‘Nārī imā samparibhinnagattā, paggayha kandanti bhuje dujaccā;
::

::gatha2
Sammakkhitā {note:samakkhitā (syā.), samakkhikā (ka.)} lohitapubbalittā, gāvo yathā āghātane vikantā;
::

::gathalast
Tā {pb:T:2.0210} bhūmibhāgasmiṃ sadā nikhātā, khandhātivattanti sajotibhūtā.
::

::hangnum
493\.
::

::gatha1
‘‘Bhayañhi {pb:V:2.0138} maṃ vindati sūta disvā, pucchāmi taṃ mātali devasārathi;
::

::gatha2
Imā nu nāriyo kimakaṃsu pāpaṃ, yā bhūmibhāgasmiṃ sadā nikhātā;
::

::gathalast
Khandhātivattanti sajotibhūtā’’.
::

::hangnum
494\.
::

::gatha1
Tassa {pb:M:2.0194} puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
495\.
::

::gatha1
‘‘Kolitthiyāyo {note:koliniyāyo (sī. pī.)} idha jīvaloke, asuddhakammā asataṃ acāruṃ;
::

::gatha2
Tā dittarūpā {note:dhuttarūpā (ka.)} pati vippahāya, aññaṃ acāruṃ ratikhiḍḍahetu;
::

::gathalast
Tā jīvalokasmiṃ ramāpayitvā, khandhātivattanti sajotibhūtā.
::

::hangnum
496\.
::

::gatha1
‘‘Pāde gahetvā kissa ime puneke, avaṃsirā narake pātayanti;
::

::gatha2
Bhayañhi maṃ vindati sūta disvā, pucchāmi taṃ mātali devasārathi;
::

::gathalast
Ime {pb:T:2.0211} nu maccā kimakaṃsu pāpaṃ, yeme janā avaṃsirā narake pātayanti’’.
::

::hangnum
497\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
498\.
::

::gatha1
‘‘Ye jīvalokasmi asādhukammino, parassa dārāni atikkamanti;
::

::gathalast
Te tādisā uttamabhaṇḍathenā, teme janā avaṃsirā narake pātayanti.
::

::hangnum
499\.
::

::gatha1
‘‘Te vassapūgāni bahūni tattha, nirayesu dukkhaṃ vedanaṃ vedayanti;
::

::gatha2
Na hi pāpakārissa {note:kūṭakārissa (ka.)} bhavanti tāṇā, sakehi kammehi purakkhatassa;
::

::gathalast
Te luddakammā pasavetva pāpaṃ, teme janā avaṃsirā narake pātayanti’’.
::

::hangnum
500\.
::

::gatha1
‘‘Uccāvacāme {pb:M:2.0195} vividhā upakkamā, nirayesu dissanti sughorarūpā;
::

::gatha2
Bhayañhi maṃ vindati sūta disvā, pucchāmi taṃ mātali devasārathi;
::

::gatha2
Ime nu maccā kimakaṃsu pāpaṃ, yeme janā adhimattā dukkhā tibbā;
::

::gathalast
Kharā {pb:T:2.0212} kaṭukā vedanā vedayanti’’.
::

::hangnum
501\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ pāpakammānaṃ, jānaṃ akkhāsijānato.
::

::hangnum
502\.
::

::gatha1
‘‘Ye jīvalokasmi supāpadiṭṭhino, vissāsakammāni karonti mohā;
::

::gatha2
Parañca diṭṭhīsu samādapenti, te pāpadiṭṭhiṃ {note:pāpadiṭṭhī (sī. syā.), pāpadiṭṭhīsu (pī.)} pasavetva pāpaṃ;
::

::gathalast
Teme janā adhimattā dukkhā tibbā, kharā kaṭukā vedanā vedayanti.
::

::hangnum
503\.
::

::gatha1
‘‘Viditā te mahārāja, āvāsā pāpakamminaṃ;
::

::gatha2
Ṭhānāni luddakammānaṃ, dussīlānañca yā gati;
::

::gathalast
Uyyāhi dāni rājīsi, devarājassa santike’’.
::

::hangnum
504\.
::

::gatha1
‘‘Pañcathūpaṃ {pb:V:2.0139} dissatidaṃ vimānaṃ, mālāpiḷandhā sayanassa majjhe;
::

::gathalast
Tatthacchati nārī mahānubhāvā, uccāvacaṃ iddhi vikubbamānā.
::

::hangnum
505\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Ayaṃ nu nārī kimakāsi sādhuṃ, yā modati saggapattā vimāne’’.
::

::hangnum
506\.
::

::gatha1
Tassa {pb:T:2.0213} puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
507\.
::

::gatha1
‘‘Yadi {pb:M:2.0196} te sutā bīraṇī jīvaloke, āmāyadāsī ahu brāhmaṇassa;
::

::gatha2
Sā pattakāle {note:pattakālaṃ (sī. syā. pī.)} atithiṃ viditvā, mātāva puttaṃ sakimābhinandī;
::

::gathalast
Saṃyamā saṃvibhāgā ca, sā vimānasmi modati.
::

::hangnum
508\.
::

::gatha1
‘‘Daddallamānā ābhenti {note:ābhanti (syā. ka.)}, vimānā satta nimmitā;
::

::gatha2
Tattha yakkho mahiddhiko, sabbābharaṇabhūsito;
::

::gathalast
Samantā anupariyāti, nārīgaṇapurakkhato.
::

::hangnum
509\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Ayaṃ nu macco kimakāsi sādhuṃ, yo modati saggapatto vimāne’’.
::

::hangnum
510\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
511\.
::

::gatha1
‘‘Soṇadinno gahapati, esa dānapatī ahu;
::

::gathalast
Esa pabbajituddissa, vihāre satta kārayi.
::

::hangnum
512\.
::

::gatha1
‘‘Sakkaccaṃ te upaṭṭhāsi, bhikkhavo tattha vāsike;
::

Acchādanañca bhattañca, senāsanaṃ padīpiyaṃ.

::gathalast
Adāsi {pb:T:2.0214} ujubhūtesu, vippasannena cetasā.
::

::hangnum
513\.
::

::gatha1
‘‘Cātuddasiṃ pañcadasiṃ, yā ca {note:yā va (sī. pī.)} pakkhassa aṭṭhamī {note:aṭṭhamiṃ (sī. pī.)};
::

::gathalast
Pāṭihāriyapakkhañca, aṭṭhaṅgasusamāhitaṃ.
::

::hangnum
514\.
::

::gatha1
‘‘Uposathaṃ upavasī, sadā sīlesu saṃvuto;
::

::gathalast
Saṃyamā saṃvibhāgā ca, so vimānasmi modati.
::

::hangnum
515\.
::

::gatha1
‘‘Pabhāsati midaṃ byamhaṃ, phalikāsu sunimmitaṃ;
::

::gatha2
Nārīvaragaṇākiṇṇaṃ, kūṭāgāravarocitaṃ;
::

::gathalast
Upetaṃ annapānehi, naccagītehi cūbhayaṃ.
::

::hangnum
516\.
::

::gatha1
‘‘Vittī {pb:M:2.0197} hi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu sādhuṃ, ye modare saggapattā vimāne’’.
::

::hangnum
517\.
::

::gatha1
Tassa {pb:V:2.0140} puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
518\.
::

::gatha1
‘‘Yā kāci nāriyo idha jīvaloke, sīlavantiyo upāsikā;
::

::gatha2
Dāne ratā niccaṃ pasannacittā, sacce ṭhitā uposathe appamattā;
::

::gathalast
Saṃyamā saṃvibhāgā ca, tā vimānasmi modare.
::

::hangnum
519\.
::

::gatha1
‘‘Pabhāsati midaṃ byamhaṃ, veḷuriyāsu nimmitaṃ;
::

::gathalast
Upetaṃ {pb:T:2.0215} bhūmibhāgehi, vibhattaṃ bhāgaso mitaṃ.
::

::hangnum
520\.
::

::gatha1
‘‘Āḷambarā mudiṅgā ca, naccagītā suvāditā;
::

::gathalast
Dibbā saddā niccharanti, savanīyā manoramā.
::

::hangnum
521\.
::

::gatha1
‘‘Nāhaṃ evaṃgataṃ jātu {note:jātaṃ (ka.)}, evaṃsuruciraṃ pure;
::

::gathalast
Saddaṃ samabhijānāmi, diṭṭhaṃ vā yadi vā sutaṃ.
::

::hangnum
522\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu sādhuṃ, ye modare saggapattā vimāne’’.
::

::hangnum
523\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
524\.
::

::gatha1
‘‘Ye keci maccā idha jīvaloke, sīlavantā {note:sīlavanto (sī. pī.)} upāsakā;
::

::gatha2
Ārāme udapāne ca, papā saṅkamanāni ca;
::

::gathalast
Arahante sītibhūte {note:arahantesu sītibhūtesu (ka.)}, sakkaccaṃ paṭipādayuṃ.
::

::hangnum
525\.
::

::gatha1
‘‘Cīvaraṃ {pb:M:2.0198} piṇḍapātañca, paccayaṃ sayanāsanaṃ;
::

::gathalast
Adaṃsu ujubhūtesu, vippasannena cetasā.
::

::hangnum
526\.
::

::gatha1
‘‘Cātuddasiṃ pañcadasiṃ, yā ca pakkhassa aṭṭhamī;
::

::gathalast
Pāṭihāriyapakkhañca, aṭṭhaṅgasusamāhitaṃ.
::

::hangnum
527\.
::

::gatha1
‘‘Uposathaṃ upavasuṃ, sadā sīlesu saṃvutā;
::

::gathalast
Saṃyamā saṃvibhāgā ca, te vimānasmi modare.
::

::hangnum
528\.
::

::gatha1
‘‘Pabhāsati {pb:T:2.0216} midaṃ byamhaṃ, phalikāsu sunimmitaṃ;
::

::gathalast
Nārīvaragaṇākiṇṇaṃ, kūṭāgāravarocitaṃ.
::

::hangnum
529\.
::

::gatha1
‘‘Upetaṃ annapānehi, naccagītehi cūbhayaṃ;
::

::gathalast
Najjo cānupariyāti, nānāpupphadumāyutā.
::

::hangnum
530\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Ayaṃ nu macco kimakāsi sādhuṃ, yo modatī saggapatto vimāne’’.
::

::hangnum
531\.
::

::gatha1
Tassa {pb:V:2.0141} puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
532\.
::

::gatha1
‘‘Mithilāyaṃ gahapati, esa dānapatī ahu;
::

::gatha2
Ārāme udapāne ca, papā saṅkamanāni ca;
::

::gathalast
Arahante sītibhūte, sakkaccaṃ paṭipādayi.
::

::hangnum
533\.
::

::gatha1
‘‘Cīvaraṃ piṇḍapātañca, paccayaṃ sayanāsanaṃ;
::

::gathalast
Adāsi ujubhūtesu, vippasannena cetasā.
::

::hangnum
534\.
::

::gatha1
‘‘Cātuddasiṃ pañcadasiṃ, yā ca pakkhassa aṭṭhamī;
::

::gathalast
Pāṭihāriyapakkhañca, aṭṭhaṅgasusamāhitaṃ.
::

::hangnum
535\.
::

::gatha1
‘‘Uposathaṃ upavasī, sadā sīlesu saṃvuto;
::

::gathalast
Saṃyamā saṃvibhāgā ca, so vimānasmi modati’’.
::

::hangnum
536\.
::

::gatha1
‘‘Pabhāsati midaṃ byamhaṃ, phalikāsu sunimmitaṃ {note:veḷuriyāsu nimmitaṃ (pī.)};
::

::gathalast
Nārīvaragaṇākiṇṇaṃ{pb:T:2.0217}, kūṭāgāravarocitaṃ.
::

::hangnum
537\.
::

::gatha1
‘‘Upetaṃ {pb:M:2.0199} annapānehi, naccagītehi cūbhayaṃ;
::

::gathalast
Najjo cānupariyāti, nānāpupphadumāyutā.
::

::hangnum
538\.
::

::gatha1
‘‘Rājāyatanā kapitthā ca, ambā sālā ca jambuyo;
::

::gathalast
Tindukā ca piyālā ca, dumā niccaphalā bahū.
::

::hangnum
539\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Ayaṃ nu macco kimakāsi sādhuṃ, yo modatī saggapatto vimāne’’.
::

::hangnum
540\.
::

::gatha1
‘‘Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
541\.
::

::gatha1
‘‘Mithilāyaṃ gahapati, esa dānapatī ahu;
::

::gatha2
Ārāme udapāne ca, papā saṅkamanāni ca;
::

::gathalast
Arahante sītibhūte, sakkaccaṃ paṭipādayi.
::

::hangnum
542\.
::

::gatha1
‘‘Cīvaraṃ piṇḍapātañca, paccayaṃ sayanāsanaṃ;
::

::gathalast
Adāsi ujubhūtesu, vippasannena cetasā.
::

::hangnum
543\.
::

::gatha1
‘‘Cātuddasiṃ pañcadasiṃ, yā ca pakkhassa aṭṭhamī;
::

::gathalast
Pāṭihāriyapakkhañca, aṭṭhaṅgasusamāhitaṃ.
::

::hangnum
544\.
::

::gatha1
‘‘Uposathaṃ upavasī, sadā sīlesu saṃvuto;
::

::gathalast
Saṃyamā saṃvibhāgā ca, so vimānasmi modati’’.
::

::hangnum
545\.
::

::gatha1
‘‘Pabhāsati {pb:T:2.0218}{pb:V:2.0142} midaṃ byamhaṃ, veḷuriyāsu nimmitaṃ;
::

::gathalast
Upetaṃ bhūmibhāgehi, vibhattaṃ bhāgaso mitaṃ.
::

::hangnum
546\.
::

::gatha1
‘‘Āḷambarā mudiṅgā ca, naccagītā suvāditā;
::

::gathalast
Dibyā saddā niccharanti, savanīyā manoramā.
::

::hangnum
547\.
::

::gatha1
‘‘Nāhaṃ evaṃgataṃ jātu {note:jātaṃ (ka.)}, evaṃsuruciyaṃ pure;
::

::gathalast
Saddaṃ samabhijānāmi, diṭṭhaṃ vā yadi vā sutaṃ.
::

::hangnum
548\.
::

::gatha1
‘‘Vittī {pb:M:2.0200} hi maṃ vindati sūta disvā, pucchāmi taṃ mātali devasārathi;
::

::gathalast
Ayaṃ nu macco kimakāsi sādhuṃ, yo modati saggapatto vimāne’’.
::

::hangnum
549\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
550\.
::

::gatha1
‘‘Bārāṇasiyaṃ gahapati, esa dānapatī ahu;
::

::gatha2
Ārāme udapāne ca, papā saṅkamanāni ca;
::

::gathalast
Arahante sītibhūte, sakkaccaṃ paṭipādayi.
::

::hangnum
551\.
::

::gatha1
‘‘Cīvaraṃ piṇḍapātañca, paccayaṃ sayanāsanaṃ;
::

::gathalast
Adāsi ujubhūtesu, vippasannena cetasā.
::

::hangnum
552\.
::

::gatha1
‘‘Cātuddasiṃ pañcadasiṃ, yā ca pakkhassa aṭṭhamī;
::

::gathalast
Pāṭihāriyapakkhañca, aṭṭhaṅgasusamāhitaṃ.
::

::hangnum
553\.
::

::gatha1
‘‘Uposathaṃ upavasī, sadāsīlesu saṃvuto;
::

::gathalast
Saṃyamā {pb:T:2.0219} saṃvibhāgā ca, so vimānasmi modati.
::

::hangnum
554\.
::

::gatha1
‘‘Yathā udayamādicco, hoti lohitako mahā;
::

::gathalast
Tathūpamaṃ idaṃ byamhaṃ, jātarūpassa nimmitaṃ.
::

::hangnum
555\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Ayaṃ nu macco kimakāsi sādhuṃ, yo modatī saggapatto vimāne’’.
::

::hangnum
556\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
557\.
::

::gatha1
‘‘Sāvatthiyaṃ gahapati, esa dānapatī ahu;
::

::gatha2
Ārāme udapāne ca, papā saṅkamanāni ca;
::

::gathalast
Arahante sītibhūte, sakkaccaṃ paṭipādayi.
::

::hangnum
558\.
::

::gatha1
‘‘Cīvaraṃ piṇḍapātañca, paccayaṃ sayanāsanaṃ;
::

::gathalast
Adāsi ujubhūtesu, vippasannena cetasā.
::

::hangnum
559\.
::

::gatha1
‘‘Cātuddasiṃ {pb:V:2.0143}{pb:M:2.0201} pañcadasiṃ, yā ca pakkhassa aṭṭhamī;
::

::gathalast
Pāṭihāriyapakkhañca, aṭṭhaṅgasusamāhitaṃ.
::

::hangnum
560\.
::

::gatha1
‘‘Uposathaṃ upavasī, sadā sīlesu saṃvuto;
::

::gathalast
Saṃyamā saṃvibhāgā ca, so vimānasmi modati.
::

::hangnum
561\.
::

::gatha1
‘‘Vehāyasā me bahukā, jātarūpassa nimmitā;
::

::gathalast
Daddallamānā ābhenti, vijjuvabbhaghanantare.
::

::hangnum
562\.
::

::gatha1
‘‘Vittī {pb:T:2.0220} hi maṃ vindati sūta disvā, pucchāmi taṃ mātali devasārathi;
::

::gathalast
Ime nu maccā kimakaṃsu sādhuṃ, ye modare saggapattā vimāne’’.
::

::hangnum
563\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
564\.
::

::gatha1
‘‘Saddhāya suniviṭṭhāya, saddhamme suppavedite;
::

::gatha2
Akaṃsu satthu vacanaṃ, sammāsambuddhasāsane {note:sammāsambuddhasāvakā (syā.), sammāsambuddhasāsanaṃ (pī.)};
::

::gathalast
Tesaṃ etāni ṭhānāni, yāni tvaṃ rāja passasi.
::

::hangnum
565\.
::

::gatha1
‘‘Viditā te mahārāja, āvāsā pāpakamminaṃ;
::

::gatha2
Atho kalyāṇakammānaṃ, ṭhānāni viditāni te;
::

::gathalast
Uyyāhi dāni rājīsi, devarājassa santike’’.
::

::hangnum
566\.
::

::gatha1
‘‘Sahassayuttaṃ hayavāhiṃ, dibbayānamadhiṭṭhito;
::

::gatha2
Yāyamāno mahārājā, addā sīdantare nage;
::

::gathalast
Disvānāmantayī sūtaṃ, ‘‘ime ke nāma pabbatā’’.
::

::hangnum
567\.
::

::gatha1
{note:ayaṃ gāthā sī. syā. pī. potthakesu aṭṭhakathāyañca na dissati} Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato {note:ayaṃ gāthā sī. syā. pī. potthakesu aṭṭhakathāyañca na dissati}.
::

::hangnum
568\.
::

::gatha1
‘‘Sudassano karavīko, īsadharo {note:isindharo (syā.), īsandharo (ka.)} yugandharo;
::

::gathalast
Nemindharo vinatako, assakaṇṇo girī brahā.
::

::hangnum
569\.
::

::gatha1
‘‘Ete {pb:M:2.0202} sīdantare nagā, anupubbasamuggatā;
::

::gathalast
Mahārājānamāvāsā{pb:T:2.0221}, yāni tvaṃ rāja passasi.
::

::hangnum
570\.
::

::gatha1
‘‘Anekarūpaṃ ruciraṃ, nānācitraṃ pakāsati;
::

::gathalast
Ākiṇṇaṃ indasadisehi, byaggheheva surakkhitaṃ {note:purakkhitaṃ (syā. ka.)}.
::

::hangnum
571\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Imaṃ nu dvāraṃ kimabhaññamāhu {note:kimabhiññamāhu (sī. pī.)}, (manorama dissati dūratova.) {note:( ) ayaṃ pāṭho syāmapotthakeyeva dissati}
::

::hangnum
572\.
::

::gatha1
Tassa {pb:V:2.0144} puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
573\.
::

::gatha1
‘‘Citrakūṭoti yaṃ āhu, devarājapavesanaṃ;
::

::gathalast
Sudassanassa girino, dvārañhetaṃ pakāsati.
::

::hangnum
574\.
::

::gatha1
‘‘Anekarūpaṃ ruciraṃ, nānācitraṃ pakāsati;
::

::gatha2
Ākiṇṇaṃ indasadisehi, byaggheheva surakkhitaṃ;
::

::gathalast
Pavisetena rājīsi, arajaṃ bhūmimakkama’’.
::

::hangnum
575\.
::

::gatha1
‘‘Sahassayuttaṃ hayavāhiṃ, dibbayānamadhiṭṭhito;
::

::gathalast
Yāyamāno mahārājā, addā devasabhaṃ idaṃ.
::

::hangnum
576\.
::

::gatha1
‘‘Yathā sarade ākāse {note:ākāso (sī. syā. pī.)}, nīlobhāso padissati;
::

::gathalast
Tathūpamaṃ idaṃ byamhaṃ, veḷuriyāsu nimmitaṃ.
::

::hangnum
577\.
::

::gatha1
‘‘Vittī hi maṃ vindati sūta disvā, pucchāmi taṃ mātali devasārathi;
::

::gathalast
Imaṃ {pb:T:2.0222} nu byamhaṃ kimabhaññamāhu {note:kimabhiññamāhu (sī. pī.)}, (manorama dissati dūratova.) {note:( ) ayaṃ pāṭho syāmapotthakeyeva dissati}
::

::hangnum
578\.
::

::gatha1
Tassa puṭṭho viyākāsi, mātali devasārathi;
::

::gathalast
Vipākaṃ puññakammānaṃ, jānaṃ akkhāsijānato.
::

::hangnum
579\.
::

::gatha1
‘‘Sudhammā {pb:M:2.0203} iti yaṃ āhu, passesā {note:esesā (syā. ka.)} dissate sabhā;
::

::gathalast
Veḷuriyārucirā citrā, dhārayanti sunimmitā.
::

::hangnum
580\.
::

::gatha1
‘‘Aṭṭhaṃsā sukatā thambhā, sabbe veḷuriyāmayā;
::

::gathalast
Yattha devā tāvatiṃsā, sabbe indapurohitā.
::

::hangnum
581\.
::

::gatha1
‘‘Atthaṃ devamanussānaṃ, cintayantā samacchare;
::

::gathalast
Pavisetena rājīsi, devānaṃ anumodanaṃ’’.
::

::hangnum
582\.
::

::gatha1
‘‘Taṃ devā paṭinandiṃsu, disvā rājānamāgataṃ;
::

::gatha2
‘‘Svāgataṃ te mahārāja, atho te adurāgataṃ;
::

::gathalast
Nisīda dāni rājīsi, devarājassa santike’’.
::

::hangnum
583\.
::

::gatha1
‘‘Sakkopi paṭinandittha {note:paṭinanditvā (ka.)}, vedehaṃ mithilaggahaṃ;
::

::gathalast
Nimantayittha {note:nimantayī ca (sī. pī.)} kāmehi, āsanena ca vāsavo.
::

::hangnum
584\.
::

::gatha1
‘‘Sādhu khosi anuppatto, āvāsaṃ vasavattinaṃ;
::

::gatha2
Vasa devesu rājīsi, sabbakāmasamiddhisu;
::

::gathalast
Tāvatiṃsesu devesu, bhuñja kāme amānuse’’.
::

::hangnum
585\.
::

::gatha1
‘‘Yathā {pb:V:2.0145} yācitakaṃ yānaṃ, yathā yācitakaṃ dhanaṃ;
::

::gathalast
Evaṃsampadamevetaṃ, yaṃ parato dānapaccayā.
::

::hangnum
586\.
::

::gatha1
‘‘Na cāhametamicchāmi, yaṃ parato dānapaccayā;
::

::gathalast
Sayaṃkatāni {pb:T:2.0223} puññāni, taṃ me āveṇikaṃ {note:āveṇiyaṃ (sī. syā. pī.), āvenikaṃ (ka.)} dhanaṃ.
::

::hangnum
587\.
::

::gatha1
‘‘Sohaṃ gantvā manussesu, kāhāmi kusalaṃ bahuṃ;
::

::gatha2
Dānena samacariyāya, saṃyamena damena ca;
::

::gathalast
Yaṃ katvā sukhito hoti, na ca pacchānutappati’’.
::

::hangnum
588\.
::

::gatha1
‘‘Bahūpakāro no bhavaṃ, mātali devasārathi;
::

::gathalast
Yo me kalyāṇakammānaṃ, pāpānaṃ paṭidassayi’’ {note:paṭidaṃsayi (pī.)}.
::

::hangnum
589\.
::

::gatha1
‘‘Idaṃ vatvā nimirājā, vedeho mithilaggaho;
::

::gathalast
Puthuyaññaṃ yajitvāna, saṃyamaṃ ajjhupāgamī’’ti.
::

::centre
Nimijātakaṃ {note:nemirājajātakaṃ (syā.)} catutthaṃ.
::

#### 542. Umaṅgajātakaṃ (5)

::hangnum
590\.
::

::gatha1
‘‘Pañcālo {pb:M:2.0204} sabbasenāya, brahmadattoyamāgato;
::

::gathalast
Sāyaṃ pañcāliyā senā, appameyyā mahosadha.
::

::hangnum
591\.
::

::gatha1
‘‘Vīthimatī {note:piṭṭhimatī (sī. pī.), viddhimatī (syā.)} pattimatī, sabbasaṅgāmakovidā;
::

::gathalast
Ohārinī saddavatī, bherisaṅkhappabodhanā.
::

::hangnum
592\.
::

::gatha1
‘‘Lohavijjā alaṅkārā, dhajinī vāmarohinī;
::

::gathalast
Sippiyehi susampannā, sūrehi suppatiṭṭhitā.
::

::hangnum
593\.
::

::gatha1
‘‘Dasettha paṇḍitā āhu, bhūripaññā rahogamā {note:rahogatā (syā. ka.)};
::

::gathalast
Mātā ekādasī rañño, pañcāliyaṃ pasāsati.
::

::hangnum
594\.
::

::gatha1
‘‘Athetthekasataṃ {pb:T:2.0224} khatyā, anuyantā yasassino;
::

::gathalast
Acchinnaraṭṭhā byathitā, pañcāliyaṃ {note:pañcālīnaṃ (bahūsu)} vasaṃ gatā.
::

::hangnum
595\.
::

::gatha1
‘‘Yaṃvadā-takkarā rañño, akāmā piyabhāṇino;
::

::gathalast
Pañcālamanuyāyanti, akāmā vasino gatā.
::

::hangnum
596\.
::

::gatha1
‘‘Tāya senāya mithilā, tisandhiparivāritā;
::

::gathalast
Rājadhānī videhānaṃ, samantā parikhaññati.
::

::hangnum
597\.
::

::gatha1
‘‘Uddhaṃ {pb:V:2.0146} tārakajātāva, samantā parivāritā;
::

::gathalast
Mahosadha vijānāhi, kathaṃ mokkho bhavissati’’.
::

::hangnum
598\.
::

::gatha1
‘‘Pāde deva pasārehi, bhuñja kāme ramassu ca;
::

::gathalast
Hitvā pañcāliyaṃ senaṃ, brahmadatto palāyiti’’ {note:palāyati (sī. syā.)}.
::

::hangnum
599\.
::

::gatha1
‘‘Rājā santhavakāmo te, ratanāni pavecchati;
::

::gathalast
Āgacchantu ito {note:tato (sī. syā.)} dūtā, mañjukā piyabhāṇino.
::

::hangnum
600\.
::

::gatha1
‘‘Bhāsantu mudukā vācā, yā vācā paṭinanditā;
::

::gathalast
Pañcālo ca videho ca {note:pañcālā ca videhā ca (sī. pī.)}, ubho ekā bhavantu te’’.
::

::hangnum
601\.
::

::gatha1
‘‘Kathaṃ nu kevaṭṭa mahosadhena, samāgamo āsi tadiṅgha brūhi;
::

::gathalast
Kacci te paṭinijjhatto, kacci tuṭṭho mahosadho’’.
::

::hangnum
602\.
::

::gatha1
‘‘Anariyarūpo {pb:M:2.0205} puriso janinda, asammodako thaddho asabbhirūpo;
::

::gathalast
Yathā mūgo ca badhiro ca, na kiñcitthaṃ abhāsatha’’ {note:abhāsittha (ka.)}.
::

::hangnum
603\.
::

::gatha1
‘‘Addhā {pb:T:2.0225} idaṃ mantapadaṃ sududdasaṃ, attho suddho naravīriyena diṭṭho;
::

::gathalast
Tathā hi kāyo mama sampavedhati, hitvā sayaṃ ko parahatthamessati’’.
::

::hangnum
604\.
::

::gatha1
‘‘Channañhi ekāva matī sameti, ye paṇḍitā uttamabhūripattā;
::

::gathalast
Yānaṃ ayānaṃ atha vāpi ṭhānaṃ, mahosadha tvampi matiṃ karohi’’.
::

::hangnum
605\.
::

::gatha1
‘‘Jānāsi kho rāja mahānubhāvo, mahabbalo cūḷanibrahmadatto;
::

::gathalast
Rājā ca taṃ icchati māraṇatthaṃ {note:kāraṇatthaṃ (sī. pī.)}, migaṃ yathā okacarena luddo.
::

::hangnum
606\.
::

::gatha1
‘‘Yathāpi maccho baḷisaṃ, vaṅkaṃ maṃsena chāditaṃ;
::

::gathalast
Āmagiddho na jānāti, maccho maraṇamattano.
::

::hangnum
607\.
::

::gatha1
‘‘Evameva tuvaṃ rāja, cūḷaneyyassa dhītaraṃ;
::

::gathalast
Kāmagiddho na jānāsi, macchova maraṇamattano.
::

::hangnum
608\.
::

::gatha1
‘‘Sace gacchasi pañcālaṃ, khippamattaṃ jahissati;
::

::gathalast
Migaṃ panthānubandhaṃva {note:pathānupannaṃva (sī. syā. pī.)}, mahantaṃ bhayamessati’’.
::

::hangnum
609\.
::

::gatha1
‘‘Mayameva bālamhase eḷamūgā, ye uttamatthāni tayī lapimhā;
::

::gathalast
Kimeva {pb:T:2.0226} tvaṃ naṅgalakoṭivaḍḍho, atthāni jānāsi yathāpi aññe’’.
::

::hangnum
610\.
::

::gatha1
‘‘Imaṃ gale gahetvāna, nāsetha vijitā mama;
::

::gathalast
Yo me ratanalābhassa, antarāyāya bhāsati’’.
::

::hangnum
611\.
::

::gatha1
‘‘Tato {pb:M:2.0206} ca so apakkamma, vedehassa upantikā;
::

::gathalast
Atha āmantayī dūtaṃ, mādharaṃ {note:maḍharaṃ (sī.), mādhuraṃ (syā.), māṭharaṃ (pī.)} suvapaṇḍitaṃ.
::

::hangnum
612\.
::

::gatha1
‘‘Ehi {pb:V:2.0147} samma haritapakkha {note:harīpakkha (sī. pī.)}, veyyāvaccaṃ karohi me;
::

::gathalast
Atthi pañcālarājassa, sāḷikā sayanapālikā.
::

::hangnum
613\.
::

::gatha1
‘Taṃ bandhanena {note:taṃ pattharena (sī. pī.), taṃ santhavena (syā.)} pucchassu, sā hi sabbassa kovidā;
::

::gathalast
Sā tesaṃ sabbaṃ jānāti, rañño ca kosiyassa ca.
::

::hangnum
614\.
::

::gatha1
‘‘‘Āmo’ti so paṭissutvā, mādharo suvapaṇḍito;
::

::gathalast
Agamāsi haritapakkho {note:harīpakkho (sī. pī.)}, sāḷikāya upantikaṃ.
::

::hangnum
615\.
::

::gatha1
‘‘Tato ca kho so gantvāna, mādharo suvapaṇḍito;
::

::gathalast
Athāmantayi sugharaṃ, sāḷikaṃ mañjubhāṇikaṃ.
::

::hangnum
616\.
::

::gatha1
‘Kacci te sughare khamanīyaṃ, kacci vesse anāmayaṃ;
::

::gathalast
Kacci te madhunā lājā, labbhate sughare tuvaṃ’ {note:tava (sī. pī.)}.
::

::hangnum
617\.
::

::gatha1
‘Kusalañceva me samma, atho samma anāmayaṃ;
::

::gathalast
Atho me madhunā lājā, labbhate suvapaṇḍita.
::

::hangnum
618\.
::

::gatha1
‘Kuto nu samma āgamma, kassa vā pahito tuvaṃ;
::

::gathalast
Na {pb:T:2.0227} ca mesi ito pubbe, diṭṭho vā yadi vā suto’’.
::

::hangnum
619\.
::

::gatha1
‘‘Ahosiṃ sivirājassa, pāsāde sayanapālako;
::

::gathalast
Tato so dhammiko rājā, baddhe mocesi bandhanā’’.
::

::hangnum
620\.
::

::gatha1
‘‘Tassa mekā dutiyāsi, sāḷikā mañjubhāṇikā;
::

::gathalast
Taṃ tattha avadhī seno, pekkhato sughare mama’’.
::

::hangnum
621\.
::

::gatha1
‘‘Tassā kāmā hi sammatto, āgatosmi tavantike;
::

::gathalast
Sace kareyya {note:kareyyāsi (sī.), kareyu (syā.), kareyyāsi me (pī.)} okāsaṃ, ubhayova vasāmase’’.
::

::hangnum
622\.
::

::gatha1
‘‘Suvova suviṃ kāmeyya, sāḷiko pana sāḷikaṃ;
::

::gathalast
Suvassa sāḷikāyeva {note:sāḷikāya ca (sī. pī.)}, saṃvāso hoti kīdiso’’.
::

::hangnum
623\.
::

::gatha1
‘‘Yoyaṃ {pb:M:2.0207} kāme {note:yaṃ yaṃ kāmī (sī. pī.)} kāmayati, api caṇḍālikāmapi;
::

::gathalast
Sabbo hi sadiso hoti, natthi kāme asādiso’’.
::

::hangnum
624\.
::

::gatha1
‘‘Atthi jampāvatī {note:jambāvatī (sī. syā.), campāvatī (ka.)} nāma, mātā sivissa {note:sibbissa (sī. pī.)} rājino;
::

::gathalast
Sā bhariyā vāsudevassa, kaṇhassa mahesī piyā.
::

::hangnum
625\.
::

::gatha1
‘‘Raṭṭhavatī {note:rathavatī (sī. pī.), ratanavatī (syā.)} kimpurisī, sāpi vacchaṃ akāmayi;
::

::gathalast
Manusso migiyā saddhiṃ, natthi kāme asādiso’’.
::

::hangnum
626\.
::

::gatha1
‘‘Handa khvāhaṃ gamissāmi, sāḷike mañjubhāṇike;
::

::gathalast
Paccakkhānupadañhetaṃ, atimaññasi nūna maṃ’’.
::

::hangnum
627\.
::

::gatha1
‘‘Na {pb:V:2.0148} sirī taramānassa, mādhara suvapaṇḍita;
::

::gatha2
Idheva tāva acchassu, yāva rājāna dakkhasi {note:dakkhisi (pī.)};
::

::gathalast
Sossi {note:sossasi (sī.)} saddaṃ mudiṅgānaṃ, ānubhāvañca rājino’’.
::

::hangnum
628\.
::

::gatha1
‘‘Yo {pb:T:2.0228} nu khvāyaṃ tibbo saddo, tirojanapade {note:tirojanapadaṃ (pī. ka.)} suto;
::

::gatha2
Dhītā pañcālarājassa, osadhī viya vaṇṇinī;
::

::gathalast
Taṃ dassati videhānaṃ, so vivāho bhavissati’’.
::

::hangnum
629\.
::

::gatha1
‘‘Ediso mā {note:nediso te (sī.)} amittānaṃ, vivāho hotu mādhara;
::

::gathalast
Yathā pañcālarājassa, vedehena bhavissati’’.
::

::hangnum
630\.
::

::gatha1
‘‘Ānayitvāna vedehaṃ, pañcālānaṃ rathesabho;
::

::gathalast
Tato naṃ ghātayissati, nassa sakhī bhavissati’’.
::

::hangnum
631\.
::

::gatha1
‘‘Handa kho maṃ anujānāhi, rattiyo sattamattiyo;
::

::gatha2
Yāvāhaṃ sivirājassa, ārocemi mahesino;
::

::gathalast
Laddho ca me āvasatho, sāḷikāya upantikaṃ’’ {note:upantikā (sī. ka.)}.
::

::hangnum
632\.
::

::gatha1
‘‘Handa kho taṃ anujānāmi, rattiyo sattamattiyo;
::

::gatha2
Sace tvaṃ sattarattena, nāgacchasi mamantike;
::

::gathalast
Maññe okkantasattaṃ {note:okkantasantaṃ (syā. pī. ka.)} maṃ, matāya āgamissasi’’.
::

::hangnum
633\.
::

::gatha1
‘‘Tato {pb:M:2.0208} ca kho so gantvāna, mādharo suvapaṇḍito;
::

::gathalast
Mahosadhassa akkhāsi, sāḷikāvacanaṃ idaṃ’’.
::

::hangnum
634\.
::

::gatha1
‘‘Yasseva ghare bhuñjeyya bhogaṃ, tasseva atthaṃ puriso careyya’’;
::

::gatha2
‘‘Handāhaṃ gacchāmi pure janinda, pañcālarājassa puraṃ surammaṃ;
::

::gathalast
Nivesanāni māpetuṃ, vedehassa yasassino.
::

::hangnum
635\.
::

::gatha1
‘‘Nivesanāni {pb:T:2.0229} māpetvā, vedehassa yasassino;
::

::gathalast
Yadā te pahiṇeyyāmi, tadā eyyāsi khattiya’’.
::

::hangnum
636\.
::

::gatha1
‘‘Tato ca pāyāsi pure mahosadho, pañcālarājassa puraṃ surammaṃ;
::

::gathalast
Nivesanāni māpetuṃ, vedehassa yasassino’’.
::

::hangnum
637\.
::

::gatha1
‘‘Nivesanāni māpetvā, vedehassa yasassino;
::

::gatha2
Athassa pāhiṇī dūtaṃ, {note:natthi sī. pī. potthakesu} vedehaṃ mithilaggahaṃ {note:natthi sī. pī. potthakesu};
::

::gathalast
Ehi dāni mahārāja, māpitaṃ te nivesanaṃ’’.
::

::hangnum
638\.
::

::gatha1
‘‘Tato ca rājā pāyāsi, senāya caturaṅgiyā {note:caturaṅginiyā (ka.)};
::

::gathalast
Anantavāhanaṃ daṭṭhuṃ, phītaṃ kapiliyaṃ {note:kampilliyaṃ (sī. pī.)} puraṃ’’.
::

::hangnum
639\.
::

::gatha1
‘‘Tato {pb:V:2.0149} ca kho so gantvāna, brahmadattassa pāhiṇi;
::

::gathalast
‘Āgato’smi mahārāja, tava pādāni vandituṃ.
::

::hangnum
640\.
::

::gatha1
‘Dadāhi dāni me bhariyaṃ, nāriṃ sabbaṅgasobhiniṃ;
::

::gathalast
Suvaṇṇena paṭicchannaṃ, dāsīgaṇapurakkhataṃ’’’.
::

::hangnum
641\.
::

::gatha1
‘‘Svāgataṃ teva {note:te (sī.), tepi (syā.), tena (pī.)} vedeha, atho te adurāgataṃ;
::

::gatha2
Nakkhattaṃyeva paripuccha, ahaṃ kaññaṃ dadāmi te;
::

::gathalast
Suvaṇṇena paṭicchannaṃ, dāsīgaṇapurakkhataṃ’’.
::

::hangnum
642\.
::

::gatha1
‘‘Tato ca rājā vedeho, nakkhattaṃ paripucchatha {note:paripucchati (syā. ka.)};
::

::gathalast
Nakkhattaṃ paripucchitvā, brahmadattassa pāhiṇi.
::

::hangnum
643\.
::

::gatha1
‘‘Dadāhi {pb:M:2.0209} dāni me bhariyaṃ, nāriṃ sabbaṅgasobhiniṃ;
::

::gathalast
Suvaṇṇena paṭicchannaṃ, dāsīgaṇapurakkhataṃ’’.
::

::hangnum
644\.
::

::gatha1
‘‘Dadāmi dāni te bhariyaṃ, nāriṃ sabbaṅgasobhiniṃ;
::

::gathalast
Suvaṇṇena {pb:T:2.0230} paṭicchannaṃ, dāsīgaṇapurakkhataṃ’’.
::

::hangnum
645\.
::

::gatha1
‘‘Hatthī assā rathā pattī, senā tiṭṭhanti vammitā {note:vammikā (syā. ka.)};
::

::gathalast
Ukkā padittā jhāyanti, kinnu maññanti paṇḍitā.
::

::hangnum
646\.
::

::gatha1
‘‘Hatthī assā rathā pattī, senā tiṭṭhanti vammitā {note:vammikā (syā. ka.)};
::

::gathalast
Ukkā padittā jhāyanti, kiṃ nu kāhanti {note:kāhati (ka.)} paṇḍita’’.
::

::hangnum
647\.
::

::gatha1
‘‘Rakkhati taṃ mahārāja, cūḷaneyyo mahabbalo;
::

::gathalast
Paduṭṭho brahmadattena {note:paduṭṭho te brahmadatto (sī. syā. pī.)}, pāto taṃ ghātayissati’’.
::

::hangnum
648\.
::

::gatha1
‘‘Ubbedhati me hadayaṃ, mukhañca parisussati;
::

::gathalast
Nibbutiṃ nādhigacchāmi, aggidaḍḍhova ātape.
::

::hangnum
649\.
::

::gatha1
‘‘Kammārānaṃ yathā ukkā, anto jhāyati no bahi;
::

::gathalast
Evampi hadayaṃ mayhaṃ, anto jhāyati no bahi’’.
::

::hangnum
650\.
::

::gatha1
‘‘Pamatto mantanātīto, bhinnamantosi khattiya;
::

::gathalast
Idāni kho taṃ tāyantu, paṇḍitā mantino janā.
::

::hangnum
651\.
::

::gatha1
‘‘Akatvāmaccassa vacanaṃ, atthakāmahitesino;
::

::gathalast
Attapītirato rājā, migo kūṭeva ohito.
::

::hangnum
652\.
::

::gatha1
‘‘Yathāpi maccho baḷisaṃ, vaṅkaṃ maṃsena chāditaṃ;
::

::gathalast
Āmagiddho na jānāti, maccho maraṇamattano.
::

::hangnum
653\.
::

::gatha1
‘‘Evameva {pb:V:2.0150} tuvaṃ rāja, cūḷaneyyassa dhītaraṃ;
::

::gathalast
Kāmagiddho {pb:T:2.0231} na jānāsi, macchova maraṇamattano.
::

::hangnum
654\.
::

::gatha1
‘‘Sace gacchasi pañcālaṃ, khippamattaṃ jahissasi;
::

::gathalast
Migaṃ panthānubandhaṃva, mahantaṃ bhayamessati.
::

::hangnum
655\.
::

::gatha1
‘‘Anariyarūpo {pb:M:2.0210} puriso janinda, ahīva ucchaṅgagato ḍaseyya;
::

::gathalast
Na tena mittiṃ kayirātha dhīro {note:pañño (pī.)}, dukkho have kāpurisena {note:kāpurisehi (ka.)} saṅgamo.
::

::hangnum
656\.
::

::gatha1
‘‘Yadeva {note:yaṃ tveva (sī. syā. pī.)} jaññā purisaṃ {note:puriso (syā. ka.)} janinda, sīlavāyaṃ bahussuto;
::

::gathalast
Teneva mittiṃ kayirātha dhīro, sukho have sappurisena saṅgamo’’.
::

::hangnum
657\.
::

::gatha1
‘‘Bālo tuvaṃ eḷamūgosi rāja, yo uttamatthāni mayī lapittho;
::

::gathalast
Kimevahaṃ naṅgalakoṭivaḍḍho, atthāni jānāmi {note:jānissaṃ (sī. syā. pī.)} yathāpi aññe.
::

::hangnum
658\.
::

::gatha1
‘‘Imaṃ gale gahetvāna, nāsetha vijitā mama;
::

::gathalast
Yo me ratanalābhassa, antarāyāya bhāsati’’.
::

::hangnum
659\.
::

::gatha1
‘‘Mahosadha atītena, nānuvijjhanti paṇḍitā;
::

::gathalast
Kiṃ maṃ assaṃva sambandhaṃ, patodeneva vijjhasi.
::

::hangnum
660\.
::

::gatha1
‘‘Sace passasi mokkhaṃ vā, khemaṃ vā pana passasi;
::

::gathalast
Teneva {pb:T:2.0232} maṃ anusāsa, kiṃ atītena vijjhasi’’.
::

::hangnum
661\.
::

::gatha1
‘‘Atītaṃ mānusaṃ kammaṃ, dukkaraṃ durabhisambhavaṃ;
::

::gathalast
Na taṃ sakkomi mocetuṃ, tvaṃ pajānassu {note:tvampi jānassu (sī. pī.)} khattiya.
::

::hangnum
662\.
::

::gatha1
‘‘Santi vehāyasā {note:vehāsayā (sī. pī.)} nāgā, iddhimanto yasassino;
::

::gathalast
Tepi ādāya gaccheyyuṃ, yassa honti tathāvidhā.
::

::hangnum
663\.
::

::gatha1
‘‘Santi vehāyasā assā, iddhimanto yasassino;
::

::gathalast
Tepi ādāya gaccheyyuṃ, yassa honti tathāvidhā.
::

::hangnum
664\.
::

::gatha1
‘‘Santi vehāyasā pakkhī, iddhimanto yasassino;
::

::gathalast
Tepi ādāya gaccheyyuṃ, yassa honti tathāvidhā.
::

::hangnum
665\.
::

::gatha1
‘‘Santi {pb:M:2.0211} vehāyasā yakkhā, iddhimanto yasassino;
::

::gathalast
Tepi ādāya gaccheyyuṃ, yassa honti tathāvidhā.
::

::hangnum
666\.
::

::gatha1
‘‘Atītaṃ mānusaṃ kammaṃ, dukkaraṃ durabhisambhavaṃ;
::

::gathalast
Na taṃ sakkomi mocetuṃ, antalikkhena khattiya’’.
::

::hangnum
667\.
::

::gatha1
‘‘Atīradassī puriso, mahante udakaṇṇave;
::

::gathalast
Yattha so labhate gādhaṃ {note:nāvaṃ (ka.)}, tattha so vindate sukhaṃ.
::

::hangnum
668\.
::

::gatha1
‘‘Evaṃ {pb:V:2.0151} amhañca rañño ca, tvaṃ patiṭṭhā mahosadha;
::

::gathalast
Tvaṃ nosi mantinaṃ seṭṭho, amhe dukkhā pamocaya’’.
::

::hangnum
669\.
::

::gatha1
‘‘Atītaṃ mānusaṃ kammaṃ, dukkaraṃ durabhisambhavaṃ;
::

::gathalast
Na taṃ sakkomi mocetuṃ, tvaṃ pajānassu senaka’’.
::

::hangnum
670\.
::

::gatha1
‘‘Suṇohi {pb:T:2.0233} metaṃ {note:etaṃ (sī. ka.)} vacanaṃ, passa senaṃ {note:passase’taṃ (sī. pī.)} mahabbhayaṃ;
::

::gathalast
Senakaṃ dāni pucchāmi, kiṃ kiccaṃ idha maññasi’’.
::

::hangnum
671\.
::

::gatha1
‘‘Aggiṃ vā dvārato dema, gaṇhāmase vikantanaṃ {note:vikattanaṃ (sī. pī.)};
::

::gatha2
Aññamaññaṃ vadhitvāna, khippaṃ hissāma jīvitaṃ;
::

::gathalast
Mā no rājā brahmadatto, ciraṃ dukkhena mārayi’’.
::

::hangnum
672\.
::

::gatha1
‘‘Suṇohi metaṃ vacanaṃ, passa senaṃ mahabbhayaṃ;
::

::gathalast
Pukkusaṃ dāni pucchāmi, kiṃ kiccaṃ idha maññasi’’.
::

::hangnum
673\.
::

::gatha1
‘‘Visaṃ khāditvā miyyāma, khippaṃ hissāma jīvitaṃ;
::

::gathalast
Mā no rājā brahmadatto, ciraṃ dukkhena mārayi’’.
::

::hangnum
674\.
::

::gatha1
‘‘Suṇohi metaṃ vacanaṃ, passa senaṃ mahabbhayaṃ;
::

::gathalast
Kāmindaṃ {note:kāvindaṃ (sī. pī.)} dāni pucchāmi, kiṃ kiccaṃ idha maññasi’’.
::

::hangnum
675\.
::

::gatha1
‘‘Rajjuyā bajjha miyyāma, papātā papatāmase {note:papatemase (sī. pī.)};
::

::gathalast
Mā no rājā brahmadatto, ciraṃ dukkhena mārayi’’.
::

::hangnum
676\.
::

::gatha1
‘‘Suṇohi metaṃ vacanaṃ, passa senaṃ mahabbhayaṃ;
::

::gathalast
Devindaṃ dāni pucchāmi, kiṃ kiccaṃ idha maññasi’’.
::

::hangnum
677\.
::

::gatha1
‘‘Aggiṃ {pb:M:2.0212} vā dvārato dema, gaṇhāmase vikantanaṃ;
::

::gatha2
Aññamaññaṃ vadhitvāna, khippaṃ hissāma jīvitaṃ;
::

::gathalast
Na no sakkoti mocetuṃ, sukheneva mahosadho’’.
::

::hangnum
678\.
::

::gatha1
‘‘Yathā kadalino sāraṃ, anvesaṃ nādhigacchati;
::

::gathalast
Evaṃ anvesamānā naṃ, pañhaṃ najjhagamāmase.
::

::hangnum
679\.
::

::gatha1
‘‘Yathā simbalino {pb:T:2.0234} sāraṃ, anvesaṃ nādhigacchati;
::

::gathalast
Evaṃ anvesamānā naṃ, pañhaṃ najjhagamāmase.
::

::hangnum
680\.
::

::gatha1
‘‘Adese vata no vuṭṭhaṃ, kuñjarānaṃvanodake;
::

::gathalast
Sakāse dummanussānaṃ, bālānaṃ avijānataṃ.
::

::hangnum
681\.
::

::gatha1
‘‘Ubbedhati me hadayaṃ, mukhañca parisussati;
::

::gathalast
Nibbutiṃ nādhigacchāmi, aggidaḍḍhova ātape.
::

::hangnum
682\.
::

::gatha1
‘‘Kammārānaṃ {pb:V:2.0152} yathā ukkā, anto jhāyati no bahi;
::

::gathalast
Evampi hadayaṃ mayhaṃ, anto jhāyati no bahi’’.
::

::hangnum
683\.
::

::gatha1
‘‘Tato so paṇḍito dhīro, atthadassī mahosadho;
::

::gathalast
Vedehaṃ dukkhitaṃ disvā, idaṃ vacanamabravi.
::

::hangnum
684\.
::

::gatha1
‘Mā tvaṃ bhāyi mahārāja, mā tvaṃ bhāyi rathesabha;
::

::gathalast
Ahaṃ taṃ mocayissāmi, rāhuggahaṃva {note:rāhugahitaṃva (sī. syā. pī.)} candimaṃ.
::

::hangnum
685\.
::

::gatha1
‘Mā tvaṃ bhāyi mahārāja, mā tvaṃ bhāyi rathesabha;
::

::gathalast
Ahaṃ taṃ mocayissāmi, rāhuggahaṃva sūriyaṃ.
::

::hangnum
686\.
::

::gatha1
‘‘Mā tvaṃ bhāyi mahārāja, mā tvaṃ bhāyi rathesabha;
::

::gathalast
Ahaṃ taṃ mocayissāmi, paṅke sannaṃva kuñjaraṃ.
::

::hangnum
687\.
::

::gatha1
‘Mā tvaṃ bhāyi mahārāja, mā tvaṃ bhāyi rathesabha;
::

::gathalast
Ahaṃ taṃ mocayissāmi, peḷābaddhaṃva pannagaṃ.
::

::hangnum
688\.
::

::gatha1
{note:ayaṃ gāthā sī. pī. potthakesu na dissati} ‘Mā tvaṃ bhāyi mahārāja, mā tvaṃ bhāyi rathesabha;
::

::gathalast
Ahaṃ taṃ mocayissāmi, pakkhiṃ baddhaṃva pañjare {note:ayaṃ gāthā sī. pī. potthakesu na dissati}.
::

::hangnum
689\.
::

::gatha1
‘Mā {pb:T:2.0235}{pb:M:2.0213} tvaṃ bhāyi mahārāja, mā tvaṃ bhāyi rathesabha;
::

::gathalast
Ahaṃ taṃ mocayissāmi, macche jālagateriva.
::

::hangnum
690\.
::

::gatha1
‘Mā tvaṃ bhāyi mahārāja, mā tvaṃ bhāyi rathesabha;
::

::gathalast
Ahaṃ taṃ mocayissāmi, sayoggabalavāhanaṃ.
::

::hangnum
691\.
::

::gatha1
‘Mā tvaṃ bhāyi mahārāja, mā tvaṃ bhāyi rathesabha;
::

::gathalast
Pañcālaṃ vāhayissāmi {note:bāhayissāmi (syā.), vārayissāmi (ka.)}, kākasenaṃva leḍḍunā.
::

::hangnum
692\.
::

::gatha1
‘Adu paññā kimatthiyā, amacco vāpi tādiso;
::

::gathalast
Yo taṃ sambādhapakkhandaṃ {note:sambādhapakkhantaṃ (sī. pī.)}, dukkhā na parimocaye’’’.
::

::hangnum
693\.
::

::gatha1
‘‘Etha māṇavā uṭṭhetha, mukhaṃ sodhetha sandhino;
::

::gathalast
Vedeho sahamaccehi, umaṅgena {note:ummaggena (sī. pī.), ummaṅge (syā.) evamuparipi} gamissati’’.
::

::hangnum
694\.
::

::gatha1
‘‘Tassa taṃ vacanaṃ sutvā, paṇḍitassānucārino {note:paṇḍitassānusārino (sī. syā. pī.)};
::

::gathalast
Umaṅgadvāraṃ vivariṃsu, yantayutte ca aggaḷe’’.
::

::hangnum
695\.
::

::gatha1
‘‘Purato senako yāti, pacchato ca mahosadho;
::

::gathalast
Majjhe ca rājā vedeho, amaccaparivārito’’.
::

::hangnum
696\.
::

::gatha1
‘‘Umaṅgā nikkhamitvāna, vedeho nāvamāruhi;
::

::gathalast
Abhirūḷhañca taṃ ñatvā {note:abhiruyhañca ñatvāna (syā. ka.)}, anusāsi mahosadho.
::

::hangnum
697\.
::

::gatha1
‘Ayaṃ {pb:V:2.0153} te sasuro deva, ayaṃ sassu janādhipa;
::

::gathalast
Yathā mātu paṭipatti, evaṃ te hotu sassuyā.
::

::hangnum
698\.
::

::gatha1
‘Yathāpi niyako bhātā, saudariyo ekamātuko;
::

::gathalast
Evaṃ pañcālacando te, dayitabbo rathesabha.
::

::hangnum
699\.
::

::gatha1
‘Ayaṃ {pb:T:2.0236} pañcālacandī te, rājaputtī abhicchitā {note:abhijjhitā (sī. syā. pī.)};
::

::gathalast
Kāmaṃ karohi te tāya, bhariyā te rathesabha’’’.
::

::hangnum
700\.
::

::gatha1
‘‘Āruyha nāvaṃ taramāno, kinnu tīramhi tiṭṭhasi;
::

::gathalast
Kicchā muttāmha dukkhato, yāma dāni mahosadha’’.
::

::hangnum
701\.
::

::gatha1
‘‘Nesa {pb:M:2.0214} dhammo mahārāja, yohaṃ senāya nāyako;
::

::gathalast
Senaṅgaṃ parihāpetvā, attānaṃ parimocaye.
::

::hangnum
702\.
::

::gatha1
‘‘Nivesanamhi te deva, senaṅgaṃ parihāpitaṃ;
::

::gathalast
Taṃ dinnaṃ brahmadattena, ānayissaṃ rathesabha’’.
::

::hangnum
703\.
::

::gatha1
‘‘Appaseno mahāsenaṃ, kathaṃ viggayha {note:niggayha (syā. ka.)} ṭhassasi;
::

::gathalast
Dubbalo balavantena, vihaññissasi paṇḍita’’.
::

::hangnum
704\.
::

::gatha1
‘‘Appasenopi ce mantī, mahāsenaṃ amantinaṃ;
::

::gathalast
Jināti rājā rājāno, ādiccovudayaṃ tamaṃ’’.
::

::hangnum
705\.
::

::gatha1
‘‘Susukhaṃ vata saṃvāso, paṇḍitehīti senaka;
::

::gatha2
Pakkhīva pañjare baddhe, macche jālagateriva;
::

::gathalast
Amittahatthattagate {note:amittassa hatthagate (ka.)}, mocayī no mahosadho’’.
::

::hangnum
706\.
::

::gatha1
‘‘Evametaṃ {note:evameva (syā.)} mahārāja, paṇḍitā hi sukhāvahā;
::

::gatha2
Pakkhīva pañjare baddhe, macche jālagateriva;
::

::gathalast
Amittahatthattagate, mocayī no mahosadho’’.
::

::hangnum
707\.
::

::gatha1
‘‘Rakkhitvā kasiṇaṃ rattiṃ, cūḷaneyyo mahabbalo;
::

::gathalast
Udentaṃ aruṇuggasmiṃ, upakāriṃ upāgami.
::

::hangnum
708\.
::

::gatha1
‘‘Āruyha {pb:T:2.0237} pavaraṃ nāgaṃ, balavantaṃ saṭṭhihāyanaṃ;
::

::gathalast
Rājā avoca pañcālo, cūḷaneyyo mahabbalo.
::

::hangnum
709\.
::

::gatha1
‘‘Sannaddho maṇivammena {note:maṇicammena (syā.)}, saramādāya pāṇinā;
::

::gathalast
Pesiye ajjhabhāsittha, puthugumbe samāgate.
::

::hangnum
710\.
::

::gatha1
‘‘Hatthārohe anīkaṭṭhe, rathike pattikārake;
::

::gathalast
Upāsanamhi katahatthe, vālavedhe samāgate’’.
::

::hangnum
711\.
::

::gatha1
‘‘Pesetha {pb:V:2.0154} kuñjare dantī, balavante saṭṭhihāyane;
::

::gathalast
Maddantu kuñjarā nagaraṃ, vedehena sumāpitaṃ.
::

::hangnum
712\.
::

::gatha1
‘‘Vacchadantamukhā setā, tikkhaggā aṭṭhivedhino;
::

::gathalast
Paṇunnā dhanuvegena, sampatantutarītarā.
::

::hangnum
713\.
::

::gatha1
‘‘Māṇavā {pb:M:2.0215} vammino sūrā, citradaṇḍayutāvudhā;
::

::gathalast
Pakkhandino mahānāgā, hatthīnaṃ hontu sammukhā.
::

::hangnum
714\.
::

::gatha1
‘‘Sattiyo teladhotāyo, accimantā {note:accimantī (sī.)} pabhassarā;
::

::gathalast
Vijjotamānā tiṭṭhantu, sataraṃsīva {note:sataraṃsā viya (sī.)} tārakā.
::

::hangnum
715\.
::

::gatha1
‘‘Āvudhabalavantānaṃ, guṇikāyūradhārinaṃ;
::

::gatha2
Etādisānaṃ yodhānaṃ, saṅgāme apalāyinaṃ;
::

::gathalast
Vedeho kuto muccissati, sace pakkhīva kāhiti.
::

::hangnum
716\.
::

::gatha1
‘‘Tiṃsa me purisanāvutyo, sabbevekekaniccitā;
::

::gathalast
Yesaṃ samaṃ na passāmi, kevalaṃ mahimaṃ caraṃ.
::

::hangnum
717\.
::

::gatha1
‘‘Nāgā ca kappitā dantī, balavanto saṭṭhihāyanā;
::

::gathalast
Yesaṃ {pb:T:2.0238} khandhesu sobhanti, kumārā cārudassanā;
::

::hangnum
718\.
::

::gatha1
‘‘Pītālaṅkārā pītavasanā, pītuttaranivāsanā;
::

::gathalast
Nāgakhandhesu sobhanti, devaputtāva nandane.
::

::hangnum
719\.
::

::gatha1
‘‘Pāṭhīnavaṇṇā nettiṃsā, teladhotā pabhassarā;
::

::gathalast
Niṭṭhitā naradhīrehi {note:naravīrehi (sī. syā. pī.)}, samadhārā sunissitā.
::

::hangnum
720\.
::

::gatha1
‘‘Vellālino vītamalā, sikkāyasamayā daḷhā;
::

::gathalast
Gahitā balavantehi, suppahārappahāribhi.
::

::hangnum
721\.
::

::gatha1
‘‘Suvaṇṇatharusampannā, lohitakacchupadhāritā;
::

::gathalast
Vivattamānā sobhanti, vijjuvabbhaghanantare.
::

::hangnum
722\.
::

::gatha1
‘‘Paṭākā {note:patākā (sī. pī.), pathakā (syā.)} vammino sūrā, asicammassa kovidā;
::

::gathalast
Dhanuggahā sikkhitarā {note:tharuggahā sikkhitāro (sī. pī.)}, nāgakhandhe nipātino {note:nāgakhandhātipātino (sī. pī.)}.
::

::hangnum
723\.
::

::gatha1
‘‘Etādisehi parikkhitto, natthi mokkho ito tava;
::

::gathalast
Pabhāvaṃ te na passāmi, yena tvaṃ mithilaṃ vaje’’.
::

::hangnum
724\.
::

::gatha1
‘‘Kiṃ nu santaramānova, nāgaṃ pesesi kuñjaraṃ;
::

::gathalast
Pahaṭṭharūpo āpatasi {note:āgamasi (syā.), ātapasi (ka.)}, siddhatthosmīti {note:laddhatthosmīti (sī. syā. pī.)} maññasi.
::

::hangnum
725\.
::

::gatha1
‘‘Oharetaṃ {pb:V:2.0155}{pb:M:2.0216} dhanuṃ cāpaṃ, khurappaṃ paṭisaṃhara;
::

::gathalast
Oharetaṃ subhaṃ vammaṃ, veḷuriyamaṇisanthataṃ’’ {note:veḷuriyamaṇisannibhaṃ (syā.)}.
::

::hangnum
726\.
::

::gatha1
‘‘Pasannamukhavaṇṇosi, mitapubbañca bhāsasi;
::

::gathalast
Hoti kho maraṇakāle, edisī {note:tādisī (sī. pī.)} vaṇṇasampadā’’.
::

::hangnum
727\.
::

::gatha1
‘‘Moghaṃ te gajjitaṃ rāja, bhinnamantosi khattiya;
::

::gathalast
Duggaṇhosi {pb:T:2.0239} {note:duggaṇho hi (sī. syā. pī.)} tayā rājā, khaḷuṅkeneva {note:khaḷuṅgeneva (ka.)} sindhavo.
::

::hangnum
728\.
::

::gatha1
‘‘Tiṇṇo hiyyo rājā gaṅgaṃ, sāmacco saparijjano;
::

::gathalast
Haṃsarājaṃ yathā dhaṅko, anujjavaṃ patissasi’’.
::

::hangnum
729\.
::

::gatha1
‘‘Siṅgālā rattibhāgena, phullaṃ disvāna kiṃsukaṃ;
::

::gathalast
Maṃsapesīti maññantā, paribyūḷhā migādhamā.
::

::hangnum
730\.
::

::gatha1
‘‘Vītivattāsu rattīsu, uggatasmiṃ divākare {note:divākare (sī. syā. pī.)};
::

::gathalast
Kiṃsukaṃ phullitaṃ disvā, āsacchinnā migādhamā.
::

::hangnum
731\.
::

::gatha1
‘‘Evameva tuvaṃ rāja, vedehaṃ parivāriya {note:parivāraya (syā. pī.), parivāritaṃ (ka.)};
::

::gathalast
Āsacchinno gamissasi, siṅgālā kiṃsukaṃ yathā’’.
::

::hangnum
732\.
::

::gatha1
‘‘Imassa hatthe pāde ca, kaṇṇanāsañca chindatha;
::

::gathalast
Yo me amittaṃ hatthagataṃ, vedehaṃ parimocayi.
::

::hangnum
733\.
::

::gatha1
‘‘Imaṃ maṃsaṃva pātabyaṃ {note:maṃsaṃva pātabbaṃ (sī. pī.), maṃsañca pātabyaṃ (ka.)}, sūle katvā pacantu naṃ;
::

::gathalast
Yo me amittaṃ hatthagataṃ, vedehaṃ parimocayi.
::

::hangnum
734\.
::

::gatha1
‘‘Yathāpi āsabhaṃ cammaṃ, pathabyā vitaniyyati;
::

::gathalast
Sīhassa atho byagghassa, hoti saṅkusamāhataṃ.
::

::hangnum
735\.
::

::gatha1
‘‘Evaṃ taṃ vitanitvāna, vedhayissāmi sattiyā;
::

::gathalast
Yo me amittaṃ hatthagataṃ, vedehaṃ parimocayi’’.
::

::hangnum
736\.
::

::gatha1
‘‘Sace me hatthe pāde ca, kaṇṇanāsañca checchasi;
::

::gathalast
Evaṃ pañcālacandassa, vedeho chedayissati.
::

::hangnum
737\.
::

::gatha1
‘‘Sace {pb:M:2.0217} me hatthe pāde ca, kaṇṇanāsañca checchasi;
::

::gathalast
Evaṃ {pb:T:2.0240} pañcālacandiyā, vedeho chedayissati.
::

::hangnum
738\.
::

::gatha1
‘‘Sace me hatthe pāde ca, kaṇṇanāsañca checchasi;
::

::gathalast
Evaṃ nandāya deviyā, vedeho chedayissati.
::

::hangnum
739\.
::

::gatha1
‘‘Sace me hatthe pāde ca, kaṇṇanāsañca checchasi;
::

::gathalast
Evaṃ te puttadārassa, vedeho chedayissati.
::

::hangnum
740\.
::

::gatha1
‘‘Sace {pb:V:2.0156} maṃsaṃva pātabyaṃ, sūle katvā pacissasi;
::

::gathalast
Evaṃ pañcālacandassa, vedeho pācayissati.
::

::hangnum
741\.
::

::gatha1
‘‘Sace maṃsaṃva pātabyaṃ, sūle katvā pacissasi;
::

::gathalast
Evaṃ pañcālacandiyā, vedeho pācayissati.
::

::hangnum
742\.
::

::gatha1
‘‘Sace maṃsaṃva pātabyaṃ, sūle katvā pacissasi;
::

::gathalast
Evaṃ nandāya deviyā, vedeho pācayissati.
::

::hangnum
743\.
::

::gatha1
‘‘Sace maṃsaṃva pātabyaṃ, sūle katvā pacissasi;
::

::gathalast
Evaṃ te puttadārassa, vedeho pācayissati.
::

::hangnum
744\.
::

::gatha1
‘‘Sace maṃ vitanitvāna, vedhayissasi sattiyā;
::

::gathalast
Evaṃ pañcālacandassa, vedeho vedhayissati.
::

::hangnum
745\.
::

::gatha1
‘‘Sace maṃ vitanitvāna, vedhayissasi sattiyā;
::

::gathalast
Evaṃ pañcālacandiyā, vedeho vedhayissati.
::

::hangnum
746\.
::

::gatha1
‘‘Sace maṃ vitanitvāna, vedhayissasi sattiyā;
::

::gathalast
Evaṃ nandāya deviyā, vedeho vedhayissati.
::

::hangnum
747\.
::

::gatha1
‘‘Sace maṃ vitanitvāna, vedhayissasi sattiyā;
::

::gatha2
Evaṃ {pb:T:2.0241} te puttadārassa, vedeho vedhayissati;
::

::gathalast
Evaṃ no mantitaṃ raho, vedehena mayā saha.
::

::hangnum
748\.
::

::gatha1
‘‘Yathāpi palasataṃ cammaṃ, kontimantāsuniṭṭhitaṃ {note:kontīmantīsuniṭṭhitaṃ (sī. pī.)};
::

::gathalast
Upeti tanutāṇāya, sarānaṃ paṭihantave.
::

::hangnum
749\.
::

::gatha1
‘‘Sukhāvaho {pb:M:2.0218} dukkhanudo, vedehassa yasassino;
::

::gathalast
Matiṃ te paṭihaññāmi, usuṃ palasatena vā’’.
::

::hangnum
750\.
::

::gatha1
‘‘Iṅgha passa mahārāja, suññaṃ antepuraṃ tava;
::

::gatha2
Orodhā ca kumārā ca, tava mātā ca khattiya;
::

::gathalast
Umaṅgā nīharitvāna, vedehassupanāmitā’’.
::

::hangnum
751\.
::

::gatha1
‘‘Iṅgha antepuraṃ mayhaṃ, gantvāna vicinātha naṃ;
::

::gathalast
Yathā imassa vacanaṃ, saccaṃ vā yadi vā musā’’.
::

::hangnum
752\.
::

::gatha1
‘‘Evametaṃ mahārāja, yathā āha mahosadho;
::

::gathalast
Suññaṃ antepuraṃ sabbaṃ, kākapaṭṭanakaṃ yathā’’.
::

::hangnum
753\.
::

::gatha1
‘‘Ito gatā mahārāja, nārī sabbaṅgasobhanā;
::

::gathalast
Kosambaphalakasussoṇī {note:kosumbhaphalakasussoṇī (sī. syā. pī.)}, haṃsagaggarabhāṇinī.
::

::hangnum
754\.
::

::gatha1
‘‘Ito {pb:V:2.0157} nītā mahārāja, nārī sabbaṅgasobhanā;
::

::gathalast
Koseyyavasanā sāmā, jātarūpasumekhalā.
::

::hangnum
755\.
::

::gatha1
‘‘Surattapādā kalyāṇī, suvaṇṇamaṇimekhalā;
::

::gathalast
Pārevatakkhī sutanū, bimboṭṭhā tanumajjhimā.
::

::hangnum
756\.
::

::gatha1
‘‘Sujātā bhujalaṭṭhīva, vedīva {note:vellīva (sī. pī.)} tanumajjhimā;
::

::gathalast
Dīghassā {pb:T:2.0242} kesā asitā, īsakaggapavellitā.
::

::hangnum
757\.
::

::gatha1
‘‘Sujātā migachāpāva, hemantaggisikhāriva;
::

::gathalast
Nadīva giriduggesu, sañchannā khuddaveḷubhi.
::

::hangnum
758\.
::

::gatha1
‘‘Nāganāsūru kalyāṇī, paramā {note:paṭhamā (sī. pī.)} timbarutthanī;
::

::gathalast
Nātidīghā nātirassā, nālomā nātilomasā’’.
::

::hangnum
759\.
::

::gatha1
‘‘Nandāya nūna maraṇena, nandasi sirivāhana;
::

::gathalast
Ahañca nūna nandā ca, gacchāma yamasādhanaṃ’’.
::

::hangnum
760\.
::

::gatha1
‘‘Dibbaṃ adhīyase māyaṃ, akāsi cakkhumohanaṃ;
::

::gathalast
Yo me amittaṃ hatthagataṃ, vedehaṃ parimocayi’’.
::

::hangnum
761\.
::

::gatha1
‘‘Adhīyanti {pb:M:2.0219} mahārāja {note:adhiyanti ve mahārāja (syā. ka.)}, dibbamāyidha paṇḍitā;
::

::gathalast
Te mocayanti attānaṃ, paṇḍitā mantino janā.
::

::hangnum
762\.
::

::gatha1
‘‘Santi māṇavaputtā me, kusalā sandhichedakā;
::

::gathalast
Yesaṃ katena maggena, vedeho mithilaṃ gato’’.
::

::hangnum
763\.
::

::gatha1
‘‘Iṅgha passa mahārāja, umaṅgaṃ sādhu māpitaṃ;
::

::gatha2
Hatthīnaṃ atha assānaṃ, rathānaṃ atha pattinaṃ;
::

::gathalast
Ālokabhūtaṃ tiṭṭhantaṃ, umaṅgaṃ sādhu māpitaṃ’’ {note:niṭṭhitaṃ (sī. syā. pī.)}.
::

::hangnum
764\.
::

::gatha1
‘‘Lābhā vata videhānaṃ, yassimedisā paṇḍitā;
::

::gathalast
Ghare vasanti vijite, yathā tvaṃsi mahosadha’’.
::

::hangnum
765\.
::

::gatha1
‘‘Vuttiñca parihārañca, diguṇaṃ bhattavetanaṃ;
::

::gatha2
Dadāmi vipule bhoge, bhuñja kāme ramassu ca;
::

::gathalast
Mā {pb:T:2.0243} videhaṃ paccagamā, kiṃ videho karissati’’.
::

::hangnum
766\.
::

::gatha1
‘‘Yo cajetha mahārāja, bhattāraṃ dhanakāraṇā;
::

::gatha2
Ubhinnaṃ hoti gārayho, attano ca parassa ca;
::

::gathalast
Yāva jīveyya vedeho, nāññassa puriso siyā.
::

::hangnum
767\.
::

::gatha1
‘‘Yo {pb:V:2.0158} cajetha mahārāja, bhattāraṃ dhanakāraṇā;
::

::gatha2
Ubhinnaṃ hoti gārayho, attano ca parassa ca;
::

::gathalast
Yāva tiṭṭheyya vedeho, nāññassa vijite vase’’.
::

::hangnum
768\.
::

::gatha1
‘‘Dammi nikkhasahassaṃ te, gāmāsītiñca kāsisu;
::

::gatha2
Dāsisatāni cattāri, dammi bhariyāsatañca te;
::

::gathalast
Sabbaṃ senaṅgamādāya, sotthiṃ gaccha mahosadha.
::

::hangnum
769\.
::

::gatha1
‘‘Yāva dadantu hatthīnaṃ, assānaṃ diguṇaṃ vidhaṃ;
::

::gathalast
Tappentu annapānena, rathike pattikārake’’.
::

::hangnum
770\.
::

::gatha1
‘‘Hatthī asse rathe pattī, gacchevādāya paṇḍita;
::

::gathalast
Passatu taṃ mahārājā, vedeho mithilaṃ gataṃ {note:mithilaggahaṃ (ka.)}.
::

::hangnum
771\.
::

::gatha1
‘‘Hatthī assā rathā pattī, senā padissate mahā;
::

::gathalast
Caturaṅginī bhīsarūpā, kiṃ nu maññasi paṇḍita’’ {note:maññanti paṇḍitā (sī. syā. pī.)}.
::

::hangnum
772\.
::

::gatha1
‘‘Ānando {pb:M:2.0220} te mahārāja, uttamo paṭidissati;
::

::gathalast
Sabbaṃ senaṅgamādāya, sotthiṃ patto mahosadho’’.
::

::hangnum
773\.
::

::gatha1
‘‘Yathā petaṃ susānasmiṃ, chaḍḍetvā caturo janā;
::

::gathalast
Evaṃ kapilaye tyamha {note:kappiliye tyamhā (syā.), kampilliye tyamhā (sī.), kampilliyaraṭṭhe (pī.)}, chaḍḍayitvā idhāgatā.
::

::hangnum
774\.
::

::gatha1
‘‘Atha {pb:T:2.0244} tvaṃ kena vaṇṇena, kena vā pana hetunā;
::

::gathalast
Kena vā atthajātena, attānaṃ parimocayi’’.
::

::hangnum
775\.
::

::gatha1
‘‘Atthaṃ atthena vedeha, mantaṃ mantena khattiya;
::

::gathalast
Parivārayiṃ {note:parivārayissaṃ (sī. syā.)} rājānaṃ, jambudīpaṃva sāgaro’’.
::

::hangnum
776\.
::

::gatha1
‘‘Dinnaṃ nikkhasahassaṃ me, gāmāsīti ca kāsisu;
::

::gatha2
Dāsīsatāni cattāri, dinnaṃ bhariyāsatañca me;
::

::gathalast
Sabbaṃ senaṅgamādāya, sotthināmhi idhāgato’’.
::

::hangnum
777\.
::

::gatha1
‘‘Susukhaṃ vata saṃvāso, paṇḍitehīti senaka;
::

::gatha2
Pakkhīva pañjare baddhe, macche jālagateriva;
::

::gathalast
Amittahatthattagate {note:amittassa hatthagate (ka.)}, mocayī no mahosadho’’.
::

::hangnum
778\.
::

::gatha1
‘‘Evametaṃ mahārāja, paṇḍitā hi sukhāvahā;
::

::gatha2
Pakkhīva pañjare baddhe, macche jālagateriva;
::

::gathalast
Amittahatthattagate, mocayī no mahosadho’’.
::

::hangnum
779\.
::

::gatha1
‘‘Āhaññantu {pb:V:2.0159} sabbavīṇā, bheriyo dindimāni ca;
::

::gathalast
Dhamentu māgadhā saṅkhā, vaggū nadantu dundubhī’’.
::

::hangnum
780\.
::

::gatha1
‘‘Orodhā ca kumārā ca, vesiyānā ca brāhmaṇā;
::

::gathalast
Bahuṃ annañca pānañca, paṇḍitassābhihārayuṃ.
::

::hangnum
781\.
::

::gatha1
‘‘Hatthārohā anīkaṭṭhā, rathikā pattikārakā;
::

::gathalast
Bahuṃ annañca pānañca, paṇḍitassābhihārayuṃ.
::

::hangnum
782\.
::

::gatha1
‘‘Samāgatā jānapadā, negamā ca samāgatā;
::

::gathalast
Bahuṃ {pb:T:2.0245} annañca pānañca, paṇḍitassābhihārayuṃ.
::

::hangnum
783\.
::

::gatha1
‘‘Bahujano {pb:M:2.0221} pasannosi, disvā paṇḍitamāgataṃ;
::

::gathalast
Paṇḍitamhi anuppatte, celukkhepo avattathā’’ti.
::

::centre
Umaṅgajātakaṃ {note:mahāummaggajātakaṃ (sī. pī.), mahosadhajātakaṃ (syā.§ka.)} pañcamaṃ.
::

#### 543. Bhūridattajātakaṃ (6)

::hangnum
784\.
::

::gatha1
‘‘Yaṃ kiñci ratanaṃ atthi, dhataraṭṭhanivesane;
::

::gathalast
Sabbāni te upayantu, dhītaraṃ dehi rājino’’.
::

::hangnum
785\.
::

::gatha1
‘‘Na no vivāho nāgehi, katapubbo kudācanaṃ;
::

::gathalast
Taṃ vivāhaṃ asaṃyuttaṃ, kathaṃ amhe karomase’’.
::

::hangnum
786\.
::

::gatha1
‘‘Jīvitaṃ nūna te cattaṃ, raṭṭhaṃ vā manujādhipa;
::

::gathalast
Na hi nāge kupitamhi, ciraṃ jīvanti tādisā.
::

::hangnum
787\.
::

::gatha1
‘‘Yo tvaṃ deva manussosi, iddhimantaṃ aniddhimā;
::

::gathalast
Varuṇassa niyaṃ puttaṃ, yāmunaṃ atimaññasi’’.
::

::hangnum
788\.
::

::gatha1
‘‘Nātimaññāmi rājānaṃ, dhataraṭṭhaṃ yasassinaṃ;
::

::gathalast
Dhataraṭṭho hi nāgānaṃ, bahūnamapi issaro.
::

::hangnum
789\.
::

::gatha1
‘‘Ahi mahānubhāvopi, na me dhītaramāraho;
::

::gathalast
Khattiyo ca videhānaṃ, abhijātā samuddajā’’.
::

::hangnum
790\.
::

::gatha1
‘‘Kambalassatarā uṭṭhentu, sabbe nāge nivedaya;
::

::gathalast
Bārāṇasiṃ pavajjantu, mā ca kañci {note:kiñci (sī. pī. ka.)} viheṭhayuṃ’’.
::

::hangnum
791\.
::

::gatha1
‘‘Nivesanesu {pb:T:2.0246}{pb:V:2.0160} sobbhesu, rathiyā caccaresu ca;
::

::gathalast
Rukkhaggesu ca lambantu, vitatā toraṇesu ca.
::

::hangnum
792\.
::

::gatha1
‘‘Ahampi sabbasetena, mahatā sumahaṃ puraṃ;
::

::gathalast
Parikkhipissaṃ bhogehi, kāsīnaṃ janayaṃ bhayaṃ’’.
::

::hangnum
793\.
::

::gatha1
Tassa taṃ vacanaṃ sutvā, uragānekavaṇṇino;
::

::gathalast
Bārāṇasiṃ pavajjiṃsu, na ca kañci viheṭhayuṃ.
::

::hangnum
794\.
::

::gatha1
Nivesanesu sobbhesu, rathiyā caccaresu ca;
::

::gathalast
Rukkhaggesu ca lambiṃsu, vitatā toraṇesu ca.
::

::hangnum
795\.
::

::gatha1
Tesu {pb:M:2.0222} disvāna lambante, puthū kandiṃsu nāriyo;
::

::gathalast
Nāge soṇḍikate disvā, passasante muhuṃ muhuṃ.
::

::hangnum
796\.
::

::gatha1
Bārāṇasī pabyadhitā, āturā samapajjatha;
::

::gathalast
Bāhā paggayha pakkanduṃ, ‘‘dhītaraṃ dehi rājino’’.
::

::hangnum
797\.
::

::gatha1
‘‘Pupphābhihārassa vanassa majjhe, ko lohitakkho vitatantaraṃso;
::

::gathalast
Kā kambukāyūradharā suvatthā, tiṭṭhanti nāriyo dasa vandamānā.
::

::hangnum
798\.
::

::gatha1
‘‘Ko tvaṃ brahābāhu vanassa majjhe, virocasi ghatasittova aggi;
::

::gathalast
Mahesakkho aññatarosi yakkho, udāhu nāgosi mahānubhāvo’’.
::

::hangnum
799\.
::

::gatha1
‘‘Nāgohamasmi {pb:T:2.0247} iddhimā, tejassī {note:tejasī (sī. syā. pī. ka.)} duratikkamo;
::

::gathalast
Ḍaṃseyyaṃ tejasā kuddho, phītaṃ janapadaṃ api.
::

::hangnum
800\.
::

::gatha1
‘‘Samuddajā hi me mātā, dhataraṭṭho ca me pitā;
::

::gathalast
Sudassanakaniṭṭhosmi, bhūridattoti maṃ vidū’’.
::

::hangnum
801\.
::

::gatha1
‘‘Yaṃ gambhīraṃ sadāvaṭṭaṃ, rahadaṃ bhismaṃ pekkhasi;
::

::gathalast
Esa dibyo mamāvāso, anekasataporiso.
::

::hangnum
802\.
::

::gatha1
‘‘Mayūrakoñcābhirudaṃ, nīlodaṃ vanamajjhato;
::

::gathalast
Yamunaṃ pavisa mā bhīto, khemaṃ vattavataṃ {note:vattavatiṃ (syā. ka.)} sivaṃ’’.
::

::hangnum
803\.
::

::gatha1
‘‘Tattha patto sānucaro, saha puttena brāhmaṇa;
::

::gathalast
Pūjito mayhaṃ kāmehi, sukhaṃ brāhmaṇa vacchasi’’.
::

::hangnum
804\.
::

::gatha1
‘‘Samā samantaparito, pahūtatagarā {note:bahukā taggarā (sī. syā. pī.)} mahī;
::

::gathalast
Indagopakasañchannā, sobhati harituttamā.
::

::hangnum
805\.
::

::gatha1
‘‘Rammāni vanacetyāni, rammā haṃsūpakūjitā;
::

::gathalast
Opupphāpadmā tiṭṭhanti, pokkharañño {note:pokkharaññā (syā. pī.)} sunimmitā.
::

::hangnum
806\.
::

::gatha1
‘‘Aṭṭhaṃsā {pb:V:2.0161}{pb:M:2.0223} sukatā thambhā, sabbe veḷuriyāmayā;
::

::gathalast
Sahassathambhā pāsādā, pūrā kaññāhi jotare.
::

::hangnum
807\.
::

::gatha1
‘‘Vimānaṃ upapannosi, dibyaṃ puññehi attano;
::

::gathalast
Asambādhaṃ sivaṃ rammaṃ, accantasukhasaṃhitaṃ.
::

::hangnum
808\.
::

::gatha1
‘‘Maññe sahassanettassa, vimānaṃ nābhikaṅkhasi;
::

::gathalast
Iddhī hi tyāyaṃ vipulā, sakkasseva jutīmato’’.
::

::hangnum
809\.
::

::gatha1
‘‘Manasāpi {pb:T:2.0248} na pattabbo, ānubhāvo jutīmato;
::

::gathalast
Paricārayamānānaṃ, saindānaṃ {note:indānaṃ (syā. ka.)} vasavattinaṃ’’.
::

::hangnum
810\.
::

::gatha1
‘‘Taṃ vimānaṃ abhijjhāya, amarānaṃ sukhesinaṃ;
::

::gathalast
Uposathaṃ upavasanto, semi vammikamuddhani’’.
::

::hangnum
811\.
::

::gatha1
‘‘Ahañca migamesāno, saputto pāvisiṃ vanaṃ;
::

::gathalast
Taṃ maṃ mataṃ vā jīvaṃ vā, nābhivedenti ñātakā.
::

::hangnum
812\.
::

::gatha1
‘‘Āmantaye bhūridattaṃ, kāsiputtaṃ yasassinaṃ;
::

::gathalast
Tayā no samanuññātā, api passemu ñātake’’.
::

::hangnum
813\.
::

::gatha1
‘‘Eso hi vata me chando, yaṃ vasesi mamantike;
::

::gathalast
Na hi etādisā kāmā, sulabhā honti mānuse.
::

::hangnum
814\.
::

::gatha1
‘‘Sace tvaṃ nicchase vatthuṃ, mama kāmehi pūjito;
::

::gathalast
Mayā tvaṃ samanuññāto, sotthiṃ passāhi ñātake’’.
::

::hangnum
815\.
::

::gatha1
‘‘Dhārayimaṃ maṇiṃ dibyaṃ, pasuṃ putte ca vindati;
::

::gathalast
Arogo sukhito hoti {note:hohi (syā.)}, gacchevādāya brāhmaṇa’’.
::

::hangnum
816\.
::

::gatha1
‘‘Kusalaṃ paṭinandāmi, bhūridatta vaco tava;
::

::gathalast
Pabbajissāmi jiṇṇosmi, na kāme abhipatthaye’’.
::

::hangnum
817\.
::

::gatha1
‘‘Brahmacariyassa ce bhaṅgo, hoti bhogehi kāriyaṃ;
::

::gathalast
Avikampamāno eyyāsi, bahuṃ dassāmi te dhanaṃ’’.
::

::hangnum
818\.
::

::gatha1
‘‘Kusalaṃ paṭinandāmi, bhūridatta vaco tava;
::

::gathalast
Punapi āgamissāmi, sace attho bhavissati’’.
::

::hangnum
819\.
::

::gatha1
‘‘Idaṃ {pb:T:2.0249}{pb:M:2.0224} vatvā bhūridatto, pesesi caturo jane;
::

::gathalast
Etha gacchatha uṭṭhetha, khippaṃ pāpetha brāhmaṇaṃ.
::

::hangnum
820\.
::

::gatha1
Tassa taṃ vacanaṃ sutvā, uṭṭhāya caturo janā;
::

::gathalast
Pesitā bhūridattena, khippaṃ pāpesu brāhmaṇaṃ.
::

::hangnum
821\.
::

::gatha1
‘‘Maṇiṃ {pb:V:2.0162} paggayha maṅgalyaṃ, sādhuvittaṃ {note:sādhucittaṃ (pī.)} manoramaṃ;
::

::gathalast
Selaṃ byañjanasampannaṃ, ko imaṃ maṇimajjhagā’’.
::

::hangnum
822\.
::

::gatha1
‘‘Lohitakkhasahassāhi, samantā parivāritaṃ;
::

::gathalast
Ajja kālaṃ pathaṃ {note:padaṃ (sī. pī.)} gacchaṃ, ajjhagāhaṃ maṇiṃ imaṃ’’.
::

::hangnum
823\.
::

::gatha1
‘‘Supaciṇṇo ayaṃ selo, accito mahito {note:mānito (ka.)} sadā;
::

::gathalast
Sudhārito sunikkhitto, sabbatthamabhisādhaye.
::

::hangnum
824\.
::

::gatha1
‘‘Upacāravipannassa, nikkhepe dhāraṇāya vā;
::

::gathalast
Ayaṃ selo vināsāya, pariciṇṇo ayoniso.
::

::hangnum
825\.
::

::gatha1
‘‘Na imaṃ akusalo {note:kusalaṃ (ka.)} dibyaṃ, maṇiṃ dhāretumāraho;
::

::gathalast
Paṭipajja sataṃ nikkhaṃ, dehimaṃ ratanaṃ mama’’.
::

::hangnum
826\.
::

::gatha1
‘‘Na ca myāyaṃ maṇī keyyo, gohi {note:kehi (ka.)} vā ratanehi vā;
::

::gathalast
Selo byañjanasampanno, neva keyyo maṇī mama’’.
::

::hangnum
827\.
::

::gatha1
‘‘No ce tayā maṇī keyyo, gohi {note:kehi (ka.)} vā ratanehi vā;
::

::gathalast
Atha kena maṇī keyyo, taṃ me akkhāhi pucchito’’.
::

::hangnum
828\.
::

::gatha1
‘‘Yo me saṃse mahānāgaṃ, tejassiṃ duratikkamaṃ;
::

::gathalast
Tassa {pb:T:2.0250} dajjaṃ imaṃ selaṃ, jalantamiva tejasā’’.
::

::hangnum
829\.
::

::gatha1
‘‘Ko nu brāhmaṇavaṇṇena, supaṇṇo patataṃ varo;
::

::gathalast
Nāgaṃ jigīsamanvesi, anvesaṃ bhakkhamattano.
::

::hangnum
830\.
::

::gatha1
‘‘Nāhaṃ dijādhipo homi, na diṭṭho garuḷo mayā;
::

::gathalast
Āsīvisena vittoti {note:vittosmi (syā. ka.)}, vajjo brāhmaṇa maṃ vidū’’.
::

::hangnum
831\.
::

::gatha1
‘‘Kiṃ nu tuyhaṃ balaṃ atthi, kiṃ sippaṃ vijjate tava;
::

::gathalast
Kismiṃ vā tvaṃ paratthaddho, uragaṃ nāpacāyasi’’.
::

::hangnum
832\.
::

::gatha1
‘‘Āraññikassa {pb:M:2.0225} isino, cirarattaṃ tapassino;
::

::gathalast
Supaṇṇo kosiyassakkhā, visavijjaṃ anuttaraṃ.
::

::hangnum
833\.
::

::gatha1
‘‘Taṃ bhāvitattaññataraṃ, sammantaṃ pabbatantare;
::

::gathalast
Sakkaccaṃ taṃ upaṭṭhāsiṃ, rattindivamatandito.
::

::hangnum
834\.
::

::gatha1
‘‘So tadā pariciṇṇo me, vattavā brahmacariyavā;
::

::gathalast
Dibbaṃ pātukarī mantaṃ, kāmasā bhagavā mama.
::

::hangnum
835\.
::

::gatha1
‘‘Tyāhaṃ mante paratthaddho, nāhaṃ bhāyāmi bhoginaṃ;
::

::gathalast
Ācariyo visaghātānaṃ, alampānoti {note:ālambānoti (sī. pī.), ālambāyanoti (syā.)} maṃ vidū’’.
::

::hangnum
836\.
::

::gatha1
‘‘Gaṇhāmase {pb:V:2.0163} maṇiṃ tāta, somadatta vijānahi;
::

::gathalast
Mā daṇḍena siriṃ pattaṃ, kāmasā pajahimhase’’.
::

::hangnum
837\.
::

::gatha1
‘‘Sakaṃ nivesanaṃ pattaṃ, yo taṃ brāhmaṇa pūjayi;
::

::gathalast
Evaṃ kalyāṇakārissa, kiṃ mohā dubbhimicchasi’’.
::

::hangnum
838\.
::

::gatha1
‘‘Sace {pb:T:2.0251} tvaṃ {note:sace hi (sī. pī. ka.)} dhanakāmosi, bhūridatto padassati {note:bhūridattaṃ padissasi (ka.)};
::

::gathalast
Tameva gantvā yācassu, bahuṃ dassati te dhanaṃ’’.
::

::hangnum
839\.
::

::gatha1
‘‘Hatthagataṃ pattagataṃ, nikiṇṇaṃ khādituṃ varaṃ;
::

::gathalast
Mā no sandiṭṭhiko attho, somadatta upaccagā’’.
::

::hangnum
840\.
::

::gatha1
‘‘Paccati niraye ghore, mahissamapi vivarati {note:mahissamava dīyati (sī. pī.), mahimassa vindrīyati (syā.)};
::

::gathalast
Mittadubbhī hitaccāgī, jīvarevāpi sussati {note:jīvare cāpi sussare (sī. pī.)}.
::

::hangnum
841\.
::

::gatha1
‘‘Sace tvaṃ {note:sace hi (sī. pī. ka.)} dhanakāmosi, bhūridatto padassati;
::

::gathalast
Maññe attakataṃ veraṃ, naciraṃ vedayissasi’’.
::

::hangnum
842\.
::

::gatha1
‘‘Mahāyaññaṃ yajitvāna, evaṃ sujjhanti brāhmaṇā;
::

::gathalast
Mahāyaññaṃ yajissāma, evaṃ mokkhāma pāpakā’’.
::

::hangnum
843\.
::

::gatha1
‘‘Handa dāni apāyāmi, nāhaṃ ajja tayā saha;
::

::gathalast
Padampekaṃ {note:padamekaṃ (syā. ka.)} na gaccheyyaṃ, evaṃ kibbisakārinā’’.
::

::hangnum
844\.
::

::gatha1
‘‘Idaṃ {pb:M:2.0226} vatvāna pitaraṃ, somadatto bahussuto;
::

::gathalast
Ujjhāpetvāna bhūtāni, tamhā ṭhānā apakkami.
::

::hangnum
845\.
::

::gatha1
‘‘Gaṇhāhetaṃ mahānāgaṃ, āharetaṃ maṇiṃ mama;
::

::gathalast
Indagopakavaṇṇābho, yassa lohitako siro.
::

::hangnum
846\.
::

::gatha1
‘‘Kappāsapicurāsīva, eso kāyo padissati {note:kāya’ssa dissati (sī. pī.)};
::

::gathalast
Vammikaggagato seti, taṃ tvaṃ gaṇhāhi brāhmaṇa’’.
::

::hangnum
847\.
::

::gatha1
‘‘Athosadhehi dibbehi, jappaṃ mantapadāni ca;
::

::gathalast
Evaṃ taṃ asakkhi satthuṃ {note:saṭṭhuṃ (sī. pī.), yuṭṭhuṃ (syā.), suttuṃ (ka.)}, katvā parittamattano’’.
::

::hangnum
848\.
::

::gatha1
‘‘Mamaṃ {pb:T:2.0252} disvāna āyantaṃ, sabbakāmasamiddhinaṃ;
::

::gathalast
Indriyāni ahaṭṭhāni, sāvaṃ {note:sāmaṃ (sī. pī.)} jātaṃ mukhaṃ tava.
::

::hangnum
849\.
::

::gatha1
‘‘Padmaṃ yathā hatthagataṃ, pāṇinā parimadditaṃ;
::

::gathalast
Sāvaṃ jātaṃ {note:yantaṃ (ka.)} mukhaṃ tuyhaṃ, mamaṃ disvāna edisaṃ.
::

::hangnum
850\.
::

::gatha1
‘‘Kacci nu te nābhisasi {note:te nābhisayi (sī.), te nābhissasi (syā.)}, kacci te atthi vedanā;
::

::gathalast
Yena sāvaṃ mukhaṃ tuyhaṃ, mamaṃ disvāna āgataṃ’’.
::

::hangnum
851\.
::

::gatha1
‘‘Supinaṃ {pb:V:2.0164} tāta addakkhiṃ, ito māsaṃ adhogataṃ;
::

::gatha2
Dakkhiṇaṃ viya me bāhuṃ, chetvā ruhiramakkhitaṃ;
::

::gathalast
Puriso ādāya pakkāmi, mama rodantiyā sati.
::

::hangnum
852\.
::

::gatha1
‘‘Yatohaṃ {note:yato taṃ (sī.)} supinamaddakkhiṃ, sudassana vijānahi;
::

::gathalast
Tato divā vā rattiṃ vā, sukhaṃ me nopalabbhati’’.
::

::hangnum
853\.
::

::gatha1
‘‘Yaṃ pubbe parivāriṃsu {note:paricāriṃsu (sī. pī.)}, kaññā ruciraviggahā;
::

::gathalast
Hemajālapaṭicchannā, bhūridatto na dissati.
::

::hangnum
854\.
::

::gatha1
‘‘Yaṃ pubbe parivāriṃsu {note:paricāriṃsu (sī. pī.)}, nettiṃsavaradhārino;
::

::gathalast
Kaṇikārāva samphullā, bhūridatto na dissati.
::

::hangnum
855\.
::

::gatha1
‘‘Handa {pb:M:2.0227} dāni gamissāma, bhūridattanivesanaṃ;
::

::gathalast
Dhammaṭṭhaṃ sīlasampannaṃ, passāma tava bhātaraṃ’’.
::

::hangnum
856\.
::

::gatha1
‘‘Tañca disvāna āyantiṃ, bhūridattassa mātaraṃ;
::

::gathalast
Bāhā paggayha pakkanduṃ, bhūridattassa nāriyo.
::

::hangnum
857\.
::

::gatha1
‘‘Puttaṃ teyye na jānāma, ito māsaṃ adhogataṃ;
::

::gathalast
Mataṃ {pb:T:2.0253} vā yadi vā jīvaṃ, bhūridattaṃ yasassinaṃ’’.
::

::hangnum
858\.
::

::gatha1
‘‘Sakuṇī hataputtāva, suññaṃ disvā kulāvakaṃ;
::

::gathalast
Ciraṃ dukkhena jhāyissaṃ, bhūridattaṃ apassatī {note:imissā gāthāyānantare sī. pī. potthakesu – ‘‘sakuṇī hataputtāva, suññaṃ disvā kulāvakaṃ; tena tena padhāvissa, piyaputtaṃ apassatī’’ti iti ayampi gāthā āgatā}.
::

::hangnum
859\.
::

::gatha1
‘‘Kurarī hatachāpāva, suññaṃ disvā kulāvakaṃ;
::

::gathalast
Ciraṃ dukkhena jhāyissaṃ, bhūridattaṃ apassatī.
::

::hangnum
860\.
::

::gatha1
‘‘Sā nūna cakkavākīva, pallalasmiṃ anodake;
::

::gathalast
Ciraṃ dukkhena jhāyissaṃ, bhūridattaṃ apassatī.
::

::hangnum
861\.
::

::gatha1
‘‘Kammārānaṃ yathā ukkā, anto jhāyati no bahi;
::

::gathalast
Evaṃ jhāyāmi sokena, bhūridattaṃ apassatī’’.
::

::hangnum
862\.
::

::gatha1
‘‘Sālāva sampamathitā {note:sampamadditā (syā. ka.)}, mālutena pamadditā;
::

::gathalast
Senti puttā ca dārā ca, bhūridattanivesane’’.
::

::hangnum
863\.
::

::gatha1
‘‘Idaṃ sutvāna nigghosaṃ, bhūridattanivesane;
::

::gathalast
Ariṭṭho ca subhogo {note:subhago (sī. pī.)} ca, padhāviṃsu anantarā {note:upadhāviṃsu anantarā (sī. pī.)}.
::

::hangnum
864\.
::

::gatha1
‘‘Amma {pb:V:2.0165} assāsa mā soci, evaṃdhammā hi pāṇino;
::

::gathalast
Cavanti upapajjanti, esassa pariṇāmitā’’.
::

::hangnum
865\.
::

::gatha1
‘‘Ahampi tāta jānāmi, evaṃdhammā hi pāṇino;
::

::gathalast
Sokena ca paretasmi, bhūridattaṃ apassatī.
::

::hangnum
866\.
::

::gatha1
‘‘Ajja ce me imaṃ rattiṃ, sudassana vijānahi;
::

::gathalast
Bhūridattaṃ apassantī, maññe hissāmi jīvitaṃ’’.
::

::hangnum
867\.
::

::gatha1
‘‘Amma {pb:M:2.0228} assāsa mā soci, ānayissāma bhātaraṃ;
::

::gathalast
Disodisaṃ {pb:T:2.0254} gamissāma, bhātupariyesanaṃ caraṃ.
::

::hangnum
868\.
::

::gatha1
‘‘Pabbate giriduggesu, gāmesu nigamesu ca;
::

::gathalast
Orena sattarattassa {note:orena dasarattassa (sī. pī.)}, bhātaraṃ passa āgataṃ’’.
::

::hangnum
869\.
::

::gatha1
‘‘Hatthā pamutto urago, pāde te nipatī bhusaṃ;
::

::gathalast
Kacci nu taṃ ḍaṃsī tāta {note:kacci taṃ nu ḍasī tāta (sī.), kacci nu ḍaṃsito tāta (syā.), kaccitānuḍasī tāta (pī.)}, mā bhāyi sukhito bhava’’.
::

::hangnum
870\.
::

::gatha1
‘‘Neva mayhaṃ ayaṃ nāgo, alaṃ dukkhāya kāyaci;
::

::gathalast
Yāvatatthi ahiggāho, mayā bhiyyo na vijjati’’.
::

::hangnum
871\.
::

::gatha1
‘‘Ko nu brāhmaṇavaṇṇena, ditto {note:datto (sī. syā. pī.)} parisamāgato;
::

::gathalast
Avhāyantu suyuddhena, suṇantu parisā mama’’.
::

::hangnum
872\.
::

::gatha1
‘‘Tvaṃ maṃ nāgena ālampa, ahaṃ maṇḍūkachāpiyā;
::

::gathalast
Hotu no abbhutaṃ tattha, āsahassehi pañcahi’’.
::

::hangnum
873\.
::

::gatha1
‘‘Ahañhi vasumā aḍḍho, tvaṃ daliddosi māṇava;
::

::gathalast
Ko nu te pāṭibhogatthi, upajūtañca kiṃ siyā.
::

::hangnum
874\.
::

::gatha1
‘‘Upajūtañca me assa, pāṭibhogo ca tādiso;
::

::gathalast
Hotu no abbhutaṃ tattha, āsahassehi pañcahi’’.
::

::hangnum
875\.
::

::gatha1
‘‘Suṇohi me mahārāja, vacanaṃ bhaddamatthu te;
::

::gathalast
Pañcannaṃ me sahassānaṃ, pāṭibhogo hi kittima’’.
::

::hangnum
876\.
::

::gatha1
‘‘Pettikaṃ vā iṇaṃ hoti, yaṃ vā hoti sayaṃkataṃ;
::

::gathalast
Kiṃ tvaṃ evaṃ bahuṃ mayhaṃ, dhanaṃ yācasi brāhmaṇa’’.
::

::hangnum
877\.
::

::gatha1
‘‘Alampāno hi nāgena, mamaṃ abhijigīsati {note:abhijigiṃsati (sī. syā. pī.)};
::

::gathalast
Ahaṃ {pb:T:2.0255} maṇḍūkachāpiyā, ḍaṃsayissāmi brāhmaṇaṃ.
::

::hangnum
878\.
::

::gatha1
‘‘Taṃ tvaṃ daṭṭhuṃ mahārāja, ajja raṭṭhābhivaḍḍhana;
::

::gathalast
Khattasaṅghaparibyūḷho, niyyāhi ahidassanaṃ’’ {note:abhidassanaṃ (sī. pī.)}.
::

::hangnum
879\.
::

::gatha1
‘‘Neva {pb:V:2.0166}{pb:M:2.0229} taṃ atimaññāmi, sippavādena māṇava;
::

::gathalast
Atimattosi sippena, uragaṃ nāpacāyasi’’.
::

::hangnum
880\.
::

::gatha1
‘‘Ahampi nātimaññāmi, sippavādena brāhmaṇa;
::

::gathalast
Avisena ca nāgena, bhusaṃ vañcayase janaṃ.
::

::hangnum
881\.
::

::gatha1
‘‘Evaṃ cetaṃ jano jaññā, yathā jānāmi taṃ ahaṃ;
::

::gathalast
Na tvaṃ labhasi ālampa, bhusamuṭṭhiṃ {note:thusamuṭṭhiṃ (syā.), sattumuṭṭhiṃ (sī. pī.)} kuto dhanaṃ’’.
::

::hangnum
882\.
::

::gatha1
‘‘Kharājino jaṭī dummī {note:rummī (sī. syā. pī.)}, ditto parisamāgato;
::

::gathalast
Yo tvaṃ evaṃ gataṃ nāgaṃ, aviso atimaññasi.
::

::hangnum
883\.
::

::gatha1
‘‘Āsajja kho naṃ jaññāsi, puṇṇaṃ uggassa tejaso;
::

::gathalast
Maññe taṃ bhasmarāsiṃva, khippameso karissati’’.
::

::hangnum
884\.
::

::gatha1
‘‘Siyā visaṃ siluttassa, deḍḍubhassa silābhuno;
::

::gathalast
Neva lohitasīsassa, visaṃ nāgassa vijjati’’.
::

::hangnum
885\.
::

::gatha1
‘‘Sutametaṃ arahataṃ, saññatānaṃ tapassinaṃ;
::

::gatha2
Idha dānāni datvāna, saggaṃ gacchanti dāyakā;
::

::gathalast
Jīvanto dehi dānāni, yadi te atthi dātave.
::

::hangnum
886\.
::

::gatha1
‘‘Ayaṃ nāgo mahiddhiko, tejassī duratikkamo;
::

::gathalast
Tena taṃ ḍaṃsayissāmi, so taṃ bhasmaṃ karissati’’.
::

::hangnum
887\.
::

::gatha1
‘‘Mayāpetaṃ {pb:T:2.0256} sutaṃ samma, saññatānaṃ tapassinaṃ;
::

::gatha2
Idha dānāni datvāna, saggaṃ gacchanti dāyakā;
::

::gathalast
Tvameva dehi jīvanto, yadi te atthi dātave.
::

::hangnum
888\.
::

::gatha1
‘‘Ayaṃ ajamukhī {note:accimukhī (sī. syā. pī.)} nāma, puṇṇā uggassa tejaso;
::

::gathalast
Tāya taṃ ḍaṃsayissāmi, sā taṃ bhasmaṃ karissati’’.
::

::hangnum
889\.
::

::gatha1
‘‘Yā dhītā dhataraṭṭhassa, vemātā bhaginī mama;
::

::gathalast
Sā taṃ ḍaṃsatvajamukhī {note:sā dissatu accimukhī (sī. pī.)}, puṇṇā uggassa tejaso’’.
::

::hangnum
890\.
::

::gatha1
‘‘Chamāyaṃ ce nisiñcissaṃ, brahmadatta vijānahi;
::

::gathalast
Tiṇalatāni osadhyo, ussusseyyuṃ asaṃsayaṃ.
::

::hangnum
891\.
::

::gatha1
‘‘Uddhaṃ {pb:M:2.0230} ce pātayissāmi, brahmadatta vijānahi;
::

::gathalast
Satta vassāniyaṃ devo, na vasse na himaṃ pate.
::

::hangnum
892\.
::

::gatha1
‘‘Udake ce nisiñcissaṃ, brahmadatta vijānahi;
::

::gathalast
Yāvantodakajā {note:yāvatā odakā (sī.), yāvatā udakajā (pī.)} pāṇā, mareyyuṃ macchakacchapā’’.
::

::hangnum
893\.
::

::gatha1
‘‘Lokyaṃ {pb:V:2.0167} sajantaṃ udakaṃ, payāgasmiṃ patiṭṭhitaṃ;
::

::gathalast
Komaṃ ajjhoharī bhūto, ogāḷhaṃ yamunaṃ nadiṃ’’.
::

::hangnum
894\.
::

::gatha1
‘‘Yadesa lokādhipatī yasassī, bārāṇasiṃ pakriya {note:pakiraparī (sī. pī.), pakiraharī (syā.)} samantato;
::

::gathalast
Tassāha putto uragūsabhassa, subhogoti maṃ brāhmaṇa vedayanti’’.
::

::hangnum
895\.
::

::gatha1
‘‘Sace hi putto uragūsabhassa, kāsissa {pb:T:2.0257} {note:kaṃsassa (sī. pī.)} rañño amarādhipassa;
::

::gatha2
Mahesakkho aññataro pitā te, maccesu mātā pana te atulyā;
::

::gathalast
Na tādiso arahati brāhmaṇassa, dāsampi ohārituṃ {note:ohātuṃ (sī. pī.)} mahānubhāvo’’.
::

::hangnum
896\.
::

::gatha1
‘‘Rukkhaṃ nissāya vijjhittho, eṇeyyaṃ pātumāgataṃ;
::

::gathalast
So viddho dūramacari {note:dūra’masarā (sī. pī.)}, saravegena sīghavā {note:sekhavā (sī. pī.), pekkhavā (syā. ka.)}.
::

::hangnum
897\.
::

::gatha1
‘‘Taṃ tvaṃ patitamaddakkhi, araññasmiṃ brahāvane;
::

::gathalast
Samaṃ sakājamādāya, sāyaṃ nigrodhupāgami.
::

::hangnum
898\.
::

::gatha1
‘‘Sukasāḷikasaṅghuṭṭhaṃ, piṅgalaṃ {note:piṅgiyaṃ (sī. syā. pī.)} santhatāyutaṃ;
::

::gathalast
Kokilābhirudaṃ rammaṃ, dhuvaṃ haritasaddalaṃ.
::

::hangnum
899\.
::

::gatha1
‘‘Tattha te so pāturahu, iddhiyā yasasā jalaṃ;
::

::gathalast
Mahānubhāvo bhātā me, kaññāhi parivārito.
::

::hangnum
900\.
::

::gatha1
‘‘So tena pariciṇṇo tvaṃ, sabbakāmehi tappito;
::

::gathalast
Aduṭṭhassa tuvaṃ dubbhi, taṃ te veraṃ idhāgataṃ.
::

::hangnum
901\.
::

::gatha1
‘‘Khippaṃ {pb:M:2.0231} gīvaṃ pasārehi, na te dassāmi jīvitaṃ;
::

::gathalast
Bhātu parisaraṃ veraṃ, chedayissāmi te siraṃ’’.
::

::hangnum
902\.
::

::gatha1
‘‘Ajjhāyako yācayogī, āhutaggi ca brāhmaṇo;
::

::gathalast
Etehi tīhi ṭhānehi, avajjho hoti {note:bhavati (sī. syā. pī.)} brāhmaṇo’’.
::

::hangnum
903\.
::

::gatha1
‘‘Yaṃ pūraṃ dhataraṭṭhassa, ogāḷhaṃ yamunaṃ nadiṃ;
::

::gathalast
Jotate {pb:T:2.0258} sabbasovaṇṇaṃ, girimāhacca yāmunaṃ.
::

::hangnum
904\.
::

::gatha1
‘‘Tattha te purisabyagghā, sodariyā mama bhātaro;
::

::gathalast
Yathā te tattha vakkhanti, tathā hessasi brāhmaṇa’’.
::

::hangnum
905\.
::

::gatha1
‘‘Anittarā ittarasampayuttā, yaññā ca vedā ca subhogaloke;
::

::gathalast
Tadaggarayhañhi vinindamāno, jahāti vittañca satañca dhammaṃ.
::

::hangnum
906\.
::

::gatha1
‘‘Ajjhenamariyā {pb:V:2.0168} pathaviṃ janindā, vessā kasiṃ pāricariyañca suddā;
::

::gathalast
Upāgu paccekaṃ yathāpadesaṃ, katāhu ete vasināti āhu’’.
::

::hangnum
907\.
::

::gatha1
‘‘Dhātā vidhātā varuṇo kuvero, somo yamo candimā vāyu sūriyo;
::

::gathalast
Etepi yaññaṃ puthuso yajitvā, ajjhāyakānaṃ atho sabbakāme.
::

::hangnum
908\.
::

::gatha1
‘‘Vikāsitā cāpasatāni pañca, yo ajjuno balavā bhīmaseno;
::

::gathalast
Sahassabāhu asamo pathabyā, sopi tadā mādahi jātavedaṃ’’.
::

::hangnum
909\.
::

::gatha1
‘‘Yo brāhmaṇe bhojayi dīgharattaṃ, annena {pb:T:2.0259} pānena yathānubhāvaṃ;
::

::gathalast
Pasannacitto anumodamāno, subhoga devaññataro ahosi’’.
::

::hangnum
910\.
::

::gatha1
‘‘Mahāsanaṃ {pb:M:2.0232} devamanomavaṇṇaṃ, yo sappinā asakkhi bhojetumaggiṃ {note:jetumaggiṃ (sī. pī.)};
::

::gathalast
Sa yaññatantaṃ varato yajitvā, dibbaṃ gatiṃ mucalindajjhagacchi’’.
::

::hangnum
911\.
::

::gatha1
‘‘Mahānubhāvo vassasahassajīvī, yo pabbajī dassaneyyo uḷāro;
::

::gathalast
Hitvā apariyantaraṭṭhaṃ {note:rathaṃ (sī. pī.)} sasenaṃ, rājā dudīpopi jagāma {note:dudīpopajjhagāmi (syā.)} saggaṃ’’.
::

::hangnum
912\.
::

::gatha1
‘‘Yo sāgarantaṃ sāgaro vijitvā, yūpaṃ subhaṃ soṇṇamayaṃ {note:sovaṇṇamayaṃ (syā. ka.)} uḷāraṃ;
::

::gathalast
Ussesi vessānaramādahāno, subhoga devaññataro ahosi.
::

::hangnum
913\.
::

::gatha1
‘‘Yassānubhāvena subhoga gaṅgā, pavattatha {note:pavattati (syā. ka.)} dadhisannisinnaṃ {note:dadhisanna (sī. pī.)} samuddaṃ;
::

::gathalast
Salomapādo paricariyamaggiṃ, aṅgo sahassakkhapurajjhagacchi’’.
::

::hangnum
914\.
::

::gatha1
‘‘Mahiddhiko devavaro yasassī, senāpati {pb:T:2.0260} tidive vāsavassa;
::

::gathalast
So somayāgena malaṃ vihantvā, subhoga devaññataro ahosi’’.
::

::hangnum
915\.
::

::gatha1
‘‘Akārayi lokamimaṃ parañca, bhāgīrathiṃ himavantañca gijjhaṃ {note:gijjhaṃ (syā. ka.), viñjhaṃ (?)};
::

::gathalast
Yo iddhimā devavaro yasassī, sopi tadā ādahi jātavedaṃ.
::

::hangnum
916\.
::

::gatha1
‘‘Mālāgirī {pb:M:2.0233} himavā yo ca gijjho {note:vijjho (ka.), vijjhā (syā.)}, sudassano nisabho kuveru {note:kākaneru (sī. pī.), kākaveru (syā.)};
::

::gathalast
Ete ca aññe ca nagā mahantā, cityā katā yaññakarehi māhu’’.
::

::hangnum
917\.
::

::gatha1
‘‘Ajjhāyakaṃ mantaguṇūpapannaṃ, tapassinaṃ yācayogotidhāhu {note:ticāha (sī. pī.), ti cāhu (ka.)};
::

::gathalast
Tīre samuddassudakaṃ sajantaṃ {note:siñcantaṃ (ka.)}, sāgarojjhohari tenapeyyo.
::

::hangnum
918\.
::

::gatha1
‘‘Āyāgavatthūni puthū pathabyā, saṃvijjanti brāhmaṇā vāsavassa;
::

::gathalast
Purimaṃ disaṃ pacchimaṃ dakkhiṇuttaraṃ, saṃvijjamānā janayanti vedaṃ’’.
::

::hangnum
919\.
::

::gatha1
‘‘Kalī hi dhīrāna kaṭaṃ magānaṃ, bhavanti {pb:T:2.0261} vedajjhagatānariṭṭha;
::

::gathalast
Marīcidhammaṃ asamekkhitattā, māyāguṇā nātivahanti paññaṃ.
::

::hangnum
920\.
::

::gatha1
‘‘Vedā na tāṇāya bhavanti dassa, mittadduno bhūnahuno narassa;
::

::gathalast
Na tāyate pariciṇṇo ca aggi, dosantaraṃ maccamanariyakammaṃ.
::

::hangnum
921\.
::

::gatha1
‘‘Sabbañca {pb:V:2.0169} maccā sadhanaṃ sabhogaṃ {note:sadhanā sabhogā (sī. syā. pī. ka.)}, ādīpitaṃ dāru tiṇena missaṃ;
::

::gathalast
Dahaṃ na tappe {note:na tappe aggi (ka.)} asamatthatejo, ko taṃ subhikkhaṃ dvirasaññu kayirā {note:dirasañña kuriyā (sī.), dirasaññu kuriyā (pī.)}.
::

::hangnum
922\.
::

::gatha1
‘‘Yathāpi {pb:M:2.0234} khīraṃ vipariṇāmadhammaṃ, dadhi bhavitvā navanītampi hoti;
::

::gathalast
Evampi aggi vipariṇāmadhammo, tejo samorohatī yogayutto.
::

::hangnum
923\.
::

::gatha1
‘‘Na dissatī aggimanuppaviṭṭho, sukkhesu kaṭṭhesu navesu cāpi;
::

::gathalast
Nāmatthamāno {note:nāmanthamāno (sī. pī.)} araṇīnarena, nākammunā jāyati jātavedo.
::

::hangnum
924\.
::

::gatha1
‘‘Sace hi aggi antarato vaseyya, sukkhesu {pb:T:2.0262} kaṭṭhesu navesu cāpi;
::

::gathalast
Sabbāni susseyyu vanāni loke, sukkhāni kaṭṭhāni ca pajjaleyyuṃ.
::

::hangnum
925\.
::

::gatha1
‘‘Karoti ce dārutiṇena puññaṃ, bhojaṃ naro dhūmasikhiṃ patāpavaṃ;
::

::gathalast
Aṅgārikā loṇakarā ca sūdā, sarīradāhāpi kareyyu puññaṃ.
::

::hangnum
926\.
::

::gatha1
‘‘Atha ce hi ete na karonti puññaṃ, ajjhenamaggiṃ idha tappayitvā;
::

::gathalast
Na koci lokasmiṃ karoti puññaṃ, bhojaṃ naro dhūmasikhiṃ patāpavaṃ.
::

::hangnum
927\.
::

::gatha1
‘‘Kathañhi lokāpacito samāno, amanuññagandhaṃ bahūnaṃ akantaṃ;
::

::gathalast
Yadeva maccā parivajjayanti, tadappasatthaṃ dvirasaññu bhuñje.
::

::hangnum
928\.
::

::gatha1
‘‘Sikhimpi devesu vadanti heke, āpaṃ milakkhū {note:milakkhā (sī. pī.)} pana devamāhu;
::

::gathalast
Sabbeva ete vitathaṃ bhaṇanti {note:gaṇhanti (ka.)}, aggī na devaññataro na cāpo.
::

::hangnum
929\.
::

::gatha1
‘‘Anindriyabaddhamasaññakāyaṃ {pb:M:2.0235} {note:nirindriyaṃ antaṃ asaññakāyaṃ (sī. pī.), anidriyaṃ santamasaññakāyaṃ (syā.)}, vessānaraṃ {pb:T:2.0263} kammakaraṃ pajānaṃ;
::

::gathalast
Paricariya maggiṃ sugatiṃ kathaṃ vaje, pāpāni kammāni pakubbamāno {note:pakūbbamāno (syā. ka.)}.
::

::hangnum
930\.
::

::gatha1
‘‘Sabbābhibhū tāhudha jīvikatthā, aggissa brahmā paricārakoti;
::

::gathalast
Sabbānubhāvī ca vasī kimatthaṃ, animmito nimmitaṃ vanditassa.
::

::hangnum
931\.
::

::gatha1
‘‘Hassaṃ anijjhānakhamaṃ atacchaṃ, sakkārahetu pakiriṃsu pubbe;
::

::gathalast
Te lābhasakkāre apātubhonte, sandhāpitā {note:santhambhitā (sī. pī.), sandhābhitā (syā.), santāpitā (ka.)} jantubhi santidhammaṃ.
::

::hangnum
932\.
::

::gatha1
‘‘Ajjhenamariyā pathaviṃ janindā, vessā kasiṃ pāricariyañca suddā;
::

::gathalast
Upāgu paccekaṃ yathāpadesaṃ, katāhu ete vasināti āhu.
::

::hangnum
933\.
::

::gatha1
‘‘Etañca saccaṃ vacanaṃ bhaveyya, yathā idaṃ bhāsitaṃ brāhmaṇehi;
::

::gatha2
Nākhattiyo jātu labhetha rajjaṃ, nābrāhmaṇo mantapadāni sikkhe;
::

::gathalast
Nāññatra vessehi kasiṃ kareyya, suddo {pb:T:2.0264} na mucce parapesanāya {note:parapessitāya (sī. pī.)}.
::

::hangnum
934\.
::

::gatha1
‘‘Yasmā ca etaṃ vacanaṃ abhūtaṃ, musāvime odariyā bhaṇanti;
::

::gathalast
Tadappapaññā abhisaddahanti, passanti taṃ paṇḍitā attanāva.
::

::hangnum
935\.
::

::gatha1
‘‘Khatyā {pb:V:2.0170}{pb:M:2.0236} hi vessānaṃ {note:khattā na vessā na (sī. pī.)} baliṃ haranti, ādāya satthāni caranti brāhmaṇā;
::

::gathalast
Taṃ tādisaṃ saṅkhubhitaṃ pabhinnaṃ, kasmā brahmā nujju karoti lokaṃ.
::

::hangnum
936\.
::

::gatha1
‘‘Sace hi so issaro sabbaloke, brahmā bahūbhūtapatī {note:brahmapahū bhūtapatī (syā.)} pajānaṃ;
::

::gathalast
Kiṃ sabbalokaṃ vidahī alakkhiṃ, kiṃ sabbalokaṃ na sukhiṃ akāsi.
::

::hangnum
937\.
::

::gatha1
‘‘Sace hi so issaro sabbaloke, brahmā bahūbhūtapatī pajānaṃ;
::

::gathalast
Māyā musāvajjamadena {note:musāvañcanapadena (ka.)} cāpi, lokaṃ adhammena kimatthamakāri {note:kimattha’kāsi (sī. pī.), kimatthakārī (syā.)}.
::

::hangnum
938\.
::

::gatha1
‘‘Sace hi so issaro sabbaloke, brahmā bahūbhūtapatī pajānaṃ;
::

::gathalast
Adhammiko {pb:T:2.0265} bhūtapatī ariṭṭha, dhamme sati yo vidahī adhammaṃ.
::

::hangnum
939\.
::

::gatha1
‘‘Kīṭā paṭaṅgā uragā ca bhekā {note:bhiṅgā (syā.)}, hantvā kimī sujjhati makkhikā ca;
::

::gathalast
Etepi dhammā anariyarūpā, kambojakānaṃ vitathā bahūnaṃ.
::

::hangnum
940\.
::

::gatha1
‘‘Sace hi so sujjhati yo hanāti, hatopi so saggamupeti ṭhānaṃ;
::

::gathalast
Bhovādi bhovādina mārayeyyuṃ {note:mārabheyyuṃ (ka.)}, ye cāpi tesaṃ abhisaddaheyyuṃ.
::

::hangnum
941\.
::

::gatha1
‘‘Neva {pb:M:2.0237} migā na pasū nopi gāvo, āyācanti attavadhāya keci;
::

::gathalast
Vipphandamāne idha jīvikatthā, yaññesu pāṇe pasumārabhanti {note:māharanti (sī. syā. pī.)}.
::

::hangnum
942\.
::

::gatha1
‘‘Yūpussane {note:yūpassa te (sī.), yūpassa ne (pī.)} pasubandhe ca bālā, cittehi vaṇṇehi mukhaṃ nayanti;
::

::gathalast
Ayaṃ te yūpo kāmaduho parattha, bhavissati sassato samparāye.
::

::hangnum
943\.
::

::gatha1
‘‘Sace ca yūpe maṇisaṅkhamuttaṃ, dhaññaṃ {pb:T:2.0266} dhanaṃ rajataṃ jātarūpaṃ;
::

::gatha2
Sukkhesu kaṭṭhesu navesu cāpi, sace duhe tidive sabbakāme;
::

::gathalast
Tevijjasaṅghāva puthū yajeyyuṃ, abrāhmaṇaṃ {note:na brāhmaṇā (sī. syā.)} kañci na yājayeyyuṃ.
::

::hangnum
944\.
::

::gatha1
‘‘Kuto ca yūpe maṇisaṅkhamuttaṃ, dhaññaṃ dhanaṃ rajataṃ jātarūpaṃ;
::

::gathalast
Sukkhesu kaṭṭhesu navesu cāpi, kuto duhe tidive sabbakāme.
::

::hangnum
945\.
::

::gatha1
‘‘Saṭhā ca luddā ca paluddhabālā {note:upaladdhabālā (sī. pī.)}, cittehi vaṇṇehi mukhaṃ nayanti;
::

::gathalast
Ādāya aggiṃ mama dehi vittaṃ, tato sukhī hohisi sabbakāme.
::

::hangnum
946\.
::

::gatha1
‘‘Tamaggihuttaṃ saraṇaṃ pavissa, cittehi vaṇṇehi mukhaṃ nayanti;
::

::gathalast
Oropayitvā kesamassuṃ nakhañca, vedehi vittaṃ atigāḷhayanti {note:atigāḷayanti (sī. pī.)}.
::

::hangnum
947\.
::

::gatha1
‘‘Kākā {pb:M:2.0238} ulūkaṃva raho labhitvā, ekaṃ samānaṃ bahukā samecca;
::

::gathalast
Annāni bhutvā kuhakā kuhitvā, muṇḍaṃ {pb:T:2.0267} karitvā yaññapathossajanti.
::

::hangnum
948\.
::

::gatha1
‘‘Evañhi so vañcito brāhmaṇehi, eko samāno bahukā {note:bahuhī (sī.)} samecca;
::

::gathalast
Te yogayogena vilumpamānā, diṭṭhaṃ adiṭṭhena dhanaṃ haranti.
::

::hangnum
949\.
::

::gatha1
‘‘Akāsiyā {pb:V:2.0171} rājūhivānusiṭṭhā, tadassa ādāya dhanaṃ haranti;
::

::gathalast
Te tādisā corasamā asantā, vajjhā na haññanti ariṭṭha loke.
::

::hangnum
950\.
::

::gatha1
‘‘Indassa bāhārasi dakkhiṇāti, yaññesu chindanti palāsayaṭṭhiṃ;
::

::gathalast
Taṃ cepi saccaṃ maghavā chinnabāhu, kenassa indo asure jināti.
::

::hangnum
951\.
::

::gatha1
‘‘Tañceva tucchaṃ maghavā samaṅgī, hantā avajjho paramo sa devo {note:sudevo (syā. ka.)};
::

::gathalast
Mantā ime brāhmaṇā tuccharūpā, sandiṭṭhikā vañcanā esa loke.
::

::hangnum
952\.
::

::gatha1
‘‘Mālāgiri himavā yo ca gijjho, sudassano nisabho kuveru;
::

::gathalast
Ete ca aññe ca nagā mahantā, cityā {pb:T:2.0268} katā yaññakarehi māhu.
::

::hangnum
953\.
::

::gatha1
‘‘Yathāpakārāni hi iṭṭhakāni, cityā katā yaññakarehi māhu;
::

::gathalast
Na pabbatā honti tathāpakārā, aññā disā acalā tiṭṭhaselā.
::

::hangnum
954\.
::

::gatha1
‘‘Na {pb:M:2.0239} iṭṭhakā honti silā cirena {note:cirenapi (sī. pī.)}, na tattha sañjāyati ayo na lohaṃ;
::

::gathalast
Yaññañca etaṃ parivaṇṇayantā, cityā katā yaññakarehi māhu.
::

::hangnum
955\.
::

::gatha1
‘‘Ajjhāyakaṃ mantaguṇūpapannaṃ, tapassinaṃ yācayogotidhāhu;
::

::gathalast
Tīre samuddassudakaṃ sajantaṃ, taṃ sāgarojjhohari tenapeyyo.
::

::hangnum
956\.
::

::gatha1
‘‘Parosahassampi samantavede, mantūpapanne nadiyo vahanti;
::

::gathalast
Na tena byāpannarasūdakā na, kasmā samuddo atulo apeyyo.
::

::hangnum
957\.
::

::gatha1
‘‘Ye keci kūpā idha jīvaloke, loṇūdakā kūpakhaṇehi khātā;
::

::gathalast
Na brāhmaṇajjhoharaṇena {note:brāhmaṇajjhohari tena (ka.)} tesu, āpo {pb:T:2.0269} apeyyo dvirasaññu māhu.
::

::hangnum
958\.
::

::gatha1
‘‘Pure puratthā kā kassa bhariyā, mano manussaṃ ajanesi pubbe;
::

::gathalast
Tenāpi dhammena na koci hīno, evampi vossaggavibhaṅgamāhu {note:vossaggavibhāgamāhu (sī.)}.
::

::hangnum
959\.
::

::gatha1
‘‘Caṇḍālaputtopi adhicca vede, bhāseyya mante kusalo matīmā {note:mutīmā (sī. pī.)};
::

::gathalast
Na tassa muddhāpi phaleyya sattadhā, mantā ime attavadhāya katā {note:katta (sī. pī.)}.
::

::hangnum
960\.
::

::gatha1
‘‘Vācākatā giddhikatā {note:giddhigatā (ka.)} gahītā, dummocayā kabyapathānupannā;
::

::gathalast
Bālāna cittaṃ visame niviṭṭhaṃ, tadappapaññā abhisaddahanti.
::

::hangnum
961\.
::

::gatha1
‘‘Sīhassa {pb:M:2.0240} byagghassa ca dīpino ca, na vijjatī porisiyaṃbalena;
::

::gathalast
Manussabhāvo ca gavaṃva pekkho, jātī hi tesaṃ asamā samānā {note:samānaṃ (syā. ka.)}.
::

::hangnum
962\.
::

::gatha1
‘‘Sace ca rājā pathaviṃ vijitvā, sajīvavā assavapārisajjo;
::

::gathalast
Sayameva so sattusaṅghaṃ vijeyya, tassappajā {pb:T:2.0270} niccasukhī {note:niccasukhā (pī.)} bhaveyya.
::

::hangnum
963\.
::

::gatha1
‘‘Khattiyamantā ca tayo ca vedā, atthena ete samakā bhavanti;
::

::gathalast
Tesañca atthaṃ avinicchinitvā, na bujjhatī oghapathaṃva channaṃ.
::

::hangnum
964\.
::

::gatha1
‘‘Khattiyamantā {pb:V:2.0172} ca tayo ca vedā, atthena ete samakā bhavanti;
::

::gathalast
Lābho alābho ayaso yaso ca, sabbeva tesaṃ catunnañca {note:sabbe te sabbesaṃ catunna (sī. pī.)} dhammā.
::

::hangnum
965\.
::

::gatha1
‘‘Yathāpi ibbhā dhanadhaññahetu, kammāni karonti {note:kārenti (sī. syā. pī.)} puthū pathabyā;
::

::gathalast
Tevijjasaṅghā ca tatheva ajja, kammāni karonti {note:kārenti (sī. syā. pī.)} puthū pathabyā.
::

::hangnum
966\.
::

::gatha1
‘‘Ibbhehi ye te {note:ete (sī. syā. pī.)} samakā bhavanti, niccussukā kāmaguṇesu yuttā;
::

::gathalast
Kammāni karonti {note:kārenti (sī. syā. pī.)} puthū pathabyā, tadappapaññā dvirasaññurā te’’.
::

::hangnum
967\.
::

::gatha1
‘‘Kassa bherī mudiṅgā ca, saṅkhāpaṇavadindimā;
::

::gathalast
Purato paṭipannāni, hāsayantā rathesabhaṃ.
::

::hangnum
968\.
::

::gatha1
‘‘Kassa kañcanapaṭṭena, puthunā vijjuvaṇṇinā;
::

::gathalast
Yuvā {pb:T:2.0271} kalāpasannaddho, ko eti siriyā jalaṃ.
::

::hangnum
969\.
::

::gatha1
‘‘Ukkāmukhapahaṭṭhaṃva{pb:M:2.0241}, khadiraṅgārasannibhaṃ;
::

::gathalast
Mukhañca rucirā bhāti, ko eti siriyā jalaṃ.
::

::hangnum
970\.
::

::gatha1
‘‘Kassa jambonadaṃ chattaṃ, sasalākaṃ manoramaṃ;
::

::gathalast
Ādiccaraṃsāvaraṇaṃ, ko eti siriyā jalaṃ.
::

::hangnum
971\.
::

::gatha1
‘‘Kassa aṅgaṃ {note:aṅkaṃ (sī. pī.)} pariggayha, vāḷabījanimuttamaṃ;
::

::gathalast
Ubhato varapuññassa {note:carate varapaññassa (sī. pī.)}, muddhani uparūpari.
::

::hangnum
972\.
::

::gatha1
‘‘Kassa pekhuṇahatthāni, citrāni ca mudūni ca;
::

::gathalast
Kañcanamaṇidaṇḍāni {note:tapaññamaṇidaṇḍāni (sī. pī.), suvaṇṇamaṇidaṇḍāni (syā. ka.)}, caranti dubhato mukhaṃ.
::

::hangnum
973\.
::

::gatha1
‘‘Khadiraṅgāravaṇṇābhā, ukkāmukhapahaṃsitā;
::

::gathalast
Kassete kuṇḍalā vaggū, sobhanti dubhato mukhaṃ.
::

::hangnum
974\.
::

::gatha1
‘‘Kassa vātena chupitā, niddhantā mudukāḷakā {note:mudukāḷakaṃ (sī.), mudu kāḷikā (syā.)};
::

::gathalast
Sobhayanti nalāṭantaṃ, nabhā vijjurivuggatā.
::

::hangnum
975\.
::

::gatha1
‘‘Kassa etāni akkhīni, āyatāni puthūni ca;
::

::gathalast
Ko sobhati visālakkho, kassetaṃ uṇṇajaṃ mukhaṃ.
::

::hangnum
976\.
::

::gatha1
‘‘Kassete lapanajātā {note:lapanajā suddhā (sī. pī.)}, suddhā saṅkhavarūpamā;
::

::gathalast
Bhāsamānassa sobhanti, dantā kuppilasādisā.
::

::hangnum
977\.
::

::gatha1
‘‘Kassa lākhārasasamā, hatthapādā sukhedhitā;
::

::gathalast
Ko so bimboṭṭhasampanno, divā sūriyova bhāsati.
::

::hangnum
978\.
::

::gatha1
‘‘Himaccaye himavati {note:hemavato (sī. syā. pī.)}, mahāsālova pupphito;
::

::gathalast
Ko {pb:T:2.0272} so odātapāvāro, jayaṃ indova sobhati.
::

::hangnum
979\.
::

::gatha1
‘‘Suvaṇṇapīḷakākiṇṇaṃ{pb:V:2.0173}, maṇidaṇḍavicittakaṃ;
::

::gathalast
Ko so parisamogayha, īsaṃ khaggaṃ pamuñcati {note:īso khaggaṃva muñcati (sī. pī.), bhante khaggaṃ pamuñcati (syā.)}.
::

::hangnum
980\.
::

::gatha1
‘‘Suvaṇṇavikatā {pb:M:2.0242} cittā, sukatā cittasibbanā {note:sibbinī (syā. ka.)};
::

::gathalast
Ko so omuñcate pādā, namo katvā mahesino’’.
::

::hangnum
981\.
::

::gatha1
‘‘Dhataraṭṭhā hi te nāgā, iddhimanto yasassino;
::

::gathalast
Samuddajāya uppannā, nāgā ete mahiddhikā’’ti.
::

::centre
Bhūridattajātakaṃ chaṭṭhaṃ.
::

#### 544. Candakumārajātakaṃ (7)

::hangnum
982\.
::

::gatha1
‘‘Rājāsi luddakammo, ekarājā pupphavatīyā;
::

::gathalast
So pucchi brahmabandhuṃ, khaṇḍahālaṃ purohitaṃ mūḷhaṃ.
::

::hangnum
983\.
::

::gatha1
‘Saggāna maggamācikkha {note:saggamaggamācikkha (sī. pī.)}, tvaṃsi brāhmaṇa dhammavinayakusalo;
::

::gathalast
Yathā ito vajanti sugatiṃ, narā puññāni katvāna’.
::

::hangnum
984\.
::

::gatha1
‘Atidānaṃ daditvāna, avajjhe {pb:T:2.0273} deva ghātetvā;
::

::gathalast
Evaṃ vajanti sugatiṃ, narā puññāni katvāna’.
::

::hangnum
985\.
::

::gatha1
‘Kiṃ pana taṃ atidānaṃ, ke ca avajjhā imasmi lokasmiṃ;
::

::gathalast
Etañca kho no akkhāhi, yajissāmi dadāmi {note:yajissāma dadāma (sī. pī.)} dānāni’.
::

::hangnum
986\.
::

::gatha1
‘Puttehi deva yajitabbaṃ, mahesīhi negamehi ca;
::

::gathalast
Usabhehi ājāniyehi catūhi, sabbacatukkena deva yajitabbaṃ’’’.
::

::hangnum
987\.
::

::gatha1
‘‘Taṃ sutvā antepure, kumārā mahesiyo ca haññantu;
::

::gathalast
Eko ahosi nigghoso, bhismā accuggato saddo’’.
::

::hangnum
988\.
::

::gatha1
‘‘Gacchatha vadetha kumāre, candaṃ sūriyañca bhaddasenañca;
::

::gathalast
Sūrañca vāmagottañca, pacurā {note:pasurā (sī. pī. ka.)} kira hotha yaññatthāya.
::

::hangnum
989\.
::

::gatha1
‘‘Kumāriyopi vadetha, upasenaṃ {pb:T:2.0274} {note:upaseniṃ (sī.), upaseṇiṃ (pī.)} kokilañca muditañca;
::

::gathalast
Nandañcāpi kumāriṃ, pacurā {note:pasurā (sī. pī. ka.)} kira hotha yaññatthāya.
::

::hangnum
990\.
::

::gatha1
‘‘Vijayampi mayhaṃ mahesiṃ, erāvatiṃ {note:ekapatiṃ (pī.), erāpatiṃ (ka.)} kesiniṃ sunandañca;
::

::gathalast
Lakkhaṇavarūpapannā, pacurā kira hotha yaññatthāya.
::

::hangnum
991\.
::

::gatha1
‘‘Gahapatayo {pb:V:2.0174}{pb:M:2.0243} ca vadetha, puṇṇamukhaṃ bhaddiyaṃ siṅgālañca;
::

::gathalast
Vaḍḍhañcāpi gahapatiṃ, pacurā kira hotha yaññatthāya’’.
::

::hangnum
992\.
::

::gatha1
‘‘Te tattha gahapatayo, avocisuṃ samāgatā puttadāraparikiṇṇā;
::

::gathalast
Sabbeva sikhino deva karohi, atha vā no dāse sāvehi’’.
::

::hangnum
993\.
::

::gatha1
‘‘Abhayaṃkarampi me hatthiṃ, nāḷāgiriṃ accuggataṃ varuṇadantaṃ {note:nāḷāgiriṃ accutaṃ varuṇadantaṃ (sī.), rājagiriṃ accutavaruṇadantaṃ (pī.)};
::

::gathalast
Ānetha kho ne khippaṃ, yaññatthāya bhavissanti.
::

::hangnum
994\.
::

::gatha1
‘‘Assaratanampi {note:assatarampi (sī. pī.), assaratanampi me (syā.)} kesiṃ, surāmukhaṃ puṇṇakaṃ vinatakañca;
::

::gathalast
Ānetha kho ne khippaṃ, yaññatthāya bhavissanti.
::

::hangnum
995\.
::

::gatha1
‘‘Usabhampi {pb:T:2.0275} {note:usabhampi me (syā.)} yūthapatiṃ anojaṃ, nisabhaṃ gavampatiṃ tepi mayhaṃ ānetha;
::

::gathalast
Samūha {note:samupā (sī. pī.), sammukhā (syā.)} karontu sabbaṃ, yajissāmi dadāmi dānāni.
::

::hangnum
996\.
::

::gatha1
‘‘Sabbaṃ {note:sabbampi (syā.)} paṭiyādetha, yaññaṃ pana uggatamhi sūriyamhi;
::

::gathalast
Āṇāpetha ca kumāre {note:āṇāpetha candakumāre (syā. ka.)}, abhiramantu imaṃ rattiṃ.
::

::hangnum
997\.
::

::gatha1
‘‘Sabbaṃ {note:sabbampi (syā.)} upaṭṭhapetha, yaññaṃ pana uggatamhi sūriyamhi;
::

::gathalast
Vadetha dāni kumāre, ajja kho {note:vo (pī.)} pacchimā ratti’’.
::

::hangnum
998\.
::

::gatha1
‘‘Taṃtaṃ mātā avaca, rodantī āgantvā vimānato;
::

::gathalast
Yañño kira te putta, bhavissati catūhi puttehi’’.
::

::hangnum
999\.
::

::gatha1
‘‘Sabbepi mayhaṃ puttā cattā, candasmiṃ haññamānasmiṃ;
::

::gathalast
Puttehi yaññaṃ yajitvāna, sugatiṃ saggaṃ gamissāmi’’.
::

::hangnum
1000\.
::

::gatha1
‘‘Mā taṃ {note:mā (sī. pī.)} putta saddahesi, sugati kira hoti puttayaññena;
::

::gathalast
Nirayāneso maggo, neso maggo hi saggānaṃ.
::

::hangnum
1001\.
::

::gatha1
‘‘Dānāni {pb:M:2.0244} dehi koṇḍañña, ahiṃsā sabbabhūtabhabyānaṃ’’;
::

::gathalast
Esa maggo sugatiyā, na ca maggo puttayaññena’’.
::

::hangnum
1002\.
::

::gatha1
‘‘Ācariyānaṃ {pb:T:2.0276} vacanā, ghātessaṃ candañca sūriyañca;
::

::gathalast
Puttehi yaññaṃ {note:puttehi (sī. syā. pī.)} yajitvāna duccajehi, sugatiṃ saggaṃ gamissāmi’’.
::

::hangnum
1003\.
::

::gatha1
‘‘Taṃtaṃ pitāpi avaca, vasavattī orasaṃ sakaṃ puttaṃ;
::

::gathalast
Yañño kira te putta, bhavissati catūhi puttehi’’.
::

::hangnum
1004\.
::

::gatha1
‘‘Sabbepi mayhaṃ puttā cattā, candasmiṃ haññamānasmiṃ;
::

::gathalast
Puttehi yaññaṃ yajitvāna, sugatiṃ saggaṃ gamissāmi’’.
::

::hangnum
1005\.
::

::gatha1
‘‘Mā taṃ putta saddahesi, sugati kira hoti puttayaññena;
::

::gathalast
Nirayāneso maggo, neso maggo hi saggānaṃ.
::

::hangnum
1006\.
::

::gatha1
‘‘Dānāni {pb:V:2.0175} dehi koṇḍañña, ahiṃsā sabbabhūtabhabyānaṃ;
::

::gathalast
Esa maggo sugatiyā, na ca maggo puttayaññena’’.
::

::hangnum
1007\.
::

::gatha1
‘‘Ācariyānaṃ vacanā, ghātessaṃ candañca sūriyañca;
::

::gathalast
Puttehi yaññaṃ yajitvāna duccajehi, sugatiṃ saggaṃ gamissāmi’’.
::

::hangnum
1008\.
::

::gatha1
‘‘Dānāni dehi koṇḍañña, ahiṃsā sabbabhūtabhabyānaṃ;
::

::gathalast
Puttaparivuto tuvaṃ, raṭṭhaṃ janapadañca pālehi’’.
::

::hangnum
1009\.
::

::gatha1
‘‘Mā no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, hatthī asse ca pālema.
::

::hangnum
1010\.
::

::gatha1
‘‘Mā {pb:T:2.0277} no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, hatthichakaṇāni ujjhema.
::

::hangnum
1011\.
::

::gatha1
‘‘Mā no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, assachakaṇāni ujjhema.
::

::hangnum
1012\.
::

::gatha1
‘‘Mā no deva avadhi, dāse no dehi khaṇḍahālassa {note:idaṃ padaṃ sī. pī. potthakesu natthi};
::

::gatha2
Yassa honti tava kāmā, api raṭṭhā pabbājitā;
::

::gathalast
Bhikkhācariyaṃ carissāma’’.
::

::hangnum
1013\.
::

::gatha1
‘‘Dukkhaṃ {pb:M:2.0245} kho me janayatha, vilapantā jīvitassa kāmā hi;
::

::gathalast
Muñcetha {note:muñcatha (sī. pī.)} dāni kumāre, alampi me hotu puttayaññena’’.
::

::hangnum
1014\.
::

::gatha1
‘‘Pubbeva khosi me vutto, dukkaraṃ durabhisambhavañcetaṃ;
::

::gathalast
Atha no upakkhaṭassa yaññassa, kasmā karosi vikkhepaṃ.
::

::hangnum
1015\.
::

::gatha1
‘‘Sabbe vajanti sugatiṃ, ye yajanti yepi yājenti;
::

::gathalast
Ye cāpi anumodanti, yajantānaṃ edisaṃ mahāyaññaṃ’’.
::

::hangnum
1016\.
::

::gatha1
‘‘Atha kissa jano {note:ca no (sī. syā. pī.)} pubbe, sotthānaṃ brāhmaṇe avācesi;
::

::gathalast
Atha no akāraṇasmā, yaññatthāya deva ghātesi.
::

::hangnum
1017\.
::

::gatha1
‘‘Pubbeva no daharakāle {note:daharake samāne (sī. pī.)}, na hanesi {note:na māresi (sī. pī.)} na ghātesi;
::

::gathalast
Daharamhā yobbanaṃ pattā, adūsakā tāta haññāma.
::

::hangnum
1018\.
::

::gatha1
‘‘Hatthigate assagate, sannaddhe passa no mahārāja;
::

::gathalast
Yuddhe vā yujjhamāne vā, na hi mādisā sūrā honti yaññatthāya.
::

::hangnum
1019\.
::

::gatha1
‘‘Paccante vāpi kupite, aṭavīsu vā mādise niyojenti;
::

::gathalast
Atha no akāraṇasmā, abhūmiyaṃ tāta haññāma.
::

::hangnum
1020\.
::

::gatha1
‘‘Yāpi {pb:V:2.0176} hi tā sakuṇiyo, vasanti tiṇagharāni katvāna;
::

::gathalast
Tāsampi piyā puttā, atha no tvaṃ deva ghātesi.
::

::hangnum
1021\.
::

::gatha1
‘‘Mā tassa saddahesi, na maṃ khaṇḍahālo ghāteyya;
::

::gathalast
Mamañhi {pb:T:2.0278} so ghātetvāna, anantarā tampi deva ghāteyya.
::

::hangnum
1022\.
::

::gatha1
‘‘Gāmavaraṃ nigamavaraṃ dadanti, bhogampissa mahārāja;
::

::gathalast
Athaggapiṇḍikāpi, kule kule hete bhuñjanti.
::

::hangnum
1023\.
::

::gatha1
‘‘Tesampi tādisānaṃ, icchanti dubbhituṃ mahārāja;
::

::gathalast
Yebhuyyena ete, akataññuno brāhmaṇā deva.
::

::hangnum
1024\.
::

::gatha1
‘‘Mā no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, hatthī asse ca pālema.
::

::hangnum
1025\.
::

::gatha1
‘‘Mā {pb:M:2.0246} no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, hatthichakaṇāni ujjhema.
::

::hangnum
1026\.
::

::gatha1
‘‘Mā no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, assachakaṇāni ujjhema.
::

::hangnum
1027\.
::

::gatha1
‘‘Mā no deva avadhi, dāse no dehi khaṇḍahālassa;
::

::gatha2
Yassa honti tava kāmā, api raṭṭhā pabbājitā;
::

::gathalast
Bhikkhācariyaṃ carissāma’’.
::

::hangnum
1028\.
::

::gatha1
‘‘Dukkhaṃ kho me janayatha, vilapantā jīvitassa kāmā hi;
::

::gathalast
Muñcetha dāni kumāre, alampi me hotu puttayaññena’’.
::

::hangnum
1029\.
::

::gatha1
‘‘Pubbeva khosi me vutto, dukkaraṃ durabhisambhavañcetaṃ;
::

::gathalast
Atha no upakkhaṭassa yaññassa, kasmā karosi vikkhepaṃ.
::

::hangnum
1030\.
::

::gatha1
‘‘Sabbe vajanti sugatiṃ, ye yajanti yepi yājenti;
::

::gathalast
Ye cāpi anumodanti, yajantānaṃ edisaṃ mahāyaññaṃ’’.
::

::hangnum
1031\.
::

::gatha1
‘‘Yadi {pb:T:2.0279} kira yajitvā puttehi, devalokaṃ ito cutā yanti;
::

::gathalast
Brāhmaṇo tāva yajatu, pacchāpi yajasi tuvaṃ rājā.
::

::hangnum
1032\.
::

::gatha1
‘‘Yadi kira yajitvā puttehi, devalokaṃ ito cutā yanti;
::

::gathalast
Esveva khaṇḍahālo, yajataṃ sakehi puttehi.
::

::hangnum
1033\.
::

::gatha1
‘‘Evaṃ jānanto khaṇḍahālo, kiṃ puttake na ghātesi;
::

::gathalast
Sabbañca ñātijanaṃ, attānañca na ghātesi.
::

::hangnum
1034\.
::

::gatha1
‘‘Sabbe {pb:V:2.0177} vajanti nirayaṃ, ye yajanti yepi yājenti;
::

::gathalast
Ye cāpi anumodanti, yajantānaṃ edisaṃ mahāyaññaṃ.
::

::hangnum
1035\.
::

::gatha1
{note:ayaṃ gāthā sī. syā. pī. potthakesu na dissati} ‘‘Sace hi so sujjhati yo hanāti, hatopi so saggamupeti ṭhānaṃ;
::

::gathalast
Bhovādi bhovādina mārayeyyuṃ, ye cāpi tesaṃ abhisaddaheyyuṃ’’ {note:ayaṃ gāthā sī. syā. pī. potthakesu na dissati}.
::

::hangnum
1036\.
::

::gatha1
‘‘Kathañca kira puttakāmāyo, gahapatayo gharaṇiyo ca;
::

::gathalast
Nagaramhi na uparavanti rājānaṃ, mā ghātayi orasaṃ puttaṃ.
::

::hangnum
1037\.
::

::gatha1
‘‘Kathañca {pb:M:2.0247} kira puttakāmāyo, gahapatayo gharaṇiyo ca;
::

::gathalast
Nagaramhi na uparavanti rājānaṃ, mā ghātayi atrajaṃ puttaṃ.
::

::hangnum
1038\.
::

::gatha1
‘‘Rañño camhi atthakāmo, hito ca sabbajanapadassa {note:sabbadā janapadassa (sī. pī.)};
::

::gathalast
Na koci assa paṭighaṃ, mayā jānapado na pavedeti’’.
::

::hangnum
1039\.
::

::gatha1
‘‘Gacchatha {pb:T:2.0280} vo gharaṇiyo, tātañca vadetha khaṇḍahālañca;
::

::gathalast
Mā ghātetha kumāre, adūsake sīhasaṅkāse.
::

::hangnum
1040\.
::

::gatha1
‘‘Gacchatha vo gharaṇiyo, tātañca vadetha khaṇḍahālañca;
::

::gathalast
Mā ghātetha kumāre, apekkhite sabbalokassa’’.
::

::hangnum
1041\.
::

::gatha1
‘‘Yaṃ nūnāhaṃ jāyeyyaṃ, rathakārakulesu vā;
::

::gatha2
Pukkusakulesu vā vessesu vā jāyeyyaṃ;
::

::gathalast
Na hajja maṃ rāja yaññe {note:yaññatthāya (sī. pī.)} ghāteyya’’.
::

::hangnum
1042\.
::

::gatha1
‘‘Sabbā sīmantiniyo gacchatha, ayyassa khaṇḍahālassa;
::

::gathalast
Pādesu nipatatha, aparādhāhaṃ na passāmi.
::

::hangnum
1043\.
::

::gatha1
‘‘Sabbā sīmantiniyo gacchatha, ayyassa khaṇḍahālassa;
::

::gathalast
Pādesu nipatatha, kinte bhante mayaṃ adūsema’’.
::

::hangnum
1044\.
::

::gatha1
‘‘Kapaṇā {note:kapaṇaṃ (sī. pī.)} vilapati selā, disvāna bhātare {note:bhātaro (sī. syā. pī. ka.)} upanītatte;
::

::gathalast
Yañño kira me ukkhipito, tātena saggakāmena’’.
::

::hangnum
1045\.
::

::gatha1
‘‘Āvatti parivatti ca, vasulo sammukhā rañño;
::

::gathalast
Mā no pitaraṃ avadhi, daharamhā yobbanaṃ pattā’’.
::

::hangnum
1046\.
::

::gatha1
‘‘Eso te vasula pitā, samehi pitarā saha;
::

::gatha2
Dukkhaṃ kho me janayasi, vilapanto antepurasmiṃ;
::

::gathalast
Muñcetha dāni kumāre, alampi me hotu puttayaññena’’.
::

::hangnum
1047\.
::

::gatha1
‘‘Pubbeva khosi me vutto, dukkaraṃ durabhisambhavañcetaṃ;
::

::gathalast
Atha {pb:T:2.0281} no upakkhaṭassa yaññassa, kasmā karosi vikkhepaṃ.
::

::hangnum
1048\.
::

::gatha1
‘‘Sabbe {pb:V:2.0178} vajanti sugatiṃ, ye yajanti yepi yājenti;
::

::gathalast
Ye cāpi anumodanti, yajantānaṃ edisaṃ mahāyaññaṃ’’.
::

::hangnum
1049\.
::

::gatha1
‘‘Sabbaratanassa {pb:M:2.0248} yañño upakkhaṭo, ekarāja tava paṭiyatto;
::

::gathalast
Abhinikkhamassu deva, saggaṃ gato tvaṃ pamodissasi’’.
::

::hangnum
1050\.
::

::gatha1
‘‘Daharā sattasatā etā, candakumārassa bhariyāyo;
::

::gathalast
Kese pakiritvāna {note:parikiritvāna (sī. pī.), vikiritvāna (syā. ka.)}, rodantiyo maggamanuyāyiṃsu {note:maggamanuyanti (sī. pī.), maggamanuyāyanti (syā.)}.
::

::hangnum
1051\.
::

::gatha1
‘‘Aparā pana sokena, nikkhantā nandane viya devā;
::

::gathalast
Kese pakiritvāna {note:parikiritvāna (sī. pī.), vikiritvāna (syā. ka.)}, rodantiyo maggamanuyāyiṃsu’’ {note:maggamanuyanti (sī. pī.), maggamanuyāyanti (syā.)}.
::

::hangnum
1052\.
::

::gatha1
‘‘Kāsikasucivatthadharā, kuṇḍalino agalucandanavilittā;
::

::gathalast
Niyyanti candasūriyā, yaññatthāya ekarājassa.
::

::hangnum
1053\.
::

::gatha1
‘‘Kāsikasucivatthadharā, kuṇḍalino agalucandanavilittā;
::

::gathalast
Niyyanti candasūriyā, mātu katvā hadayasokaṃ.
::

::hangnum
1054\.
::

::gatha1
‘‘Kāsikasucivatthadharā, kuṇḍalino agalucandanavilittā;
::

::gathalast
Niyyanti candasūriyā, janassa katvā hadayasokaṃ.
::

::hangnum
1055\.
::

::gatha1
‘‘Maṃsarasabhojanā nhāpakasunhāpitā {note:nahāpakasunahātā (pī.)}, kuṇḍalino agalucandanavilittā;
::

::gathalast
Niyyanti candasūriyā, yaññatthāya ekarājassa.
::

::hangnum
1056\.
::

::gatha1
{note:imā dve gāthā natthi pī potthake} ‘‘Maṃsarasabhojanā nhāpakasunhāpitā, kuṇḍalino agalucandanavilittā;
::

::gathalast
Niyyanti candasūriyā, mātu katvā hadayasokaṃ.
::

::hangnum
1057\.
::

::gatha1
‘‘Maṃsarasabhojanā nhāpakasunhāpitā, kuṇḍalino agalucandanavilittā;
::

::gathalast
Niyyanti {pb:T:2.0282} candasūriyā, janassa katvā hadayasokaṃ {note:imā dve gāthā natthi pī potthake}.
::

::hangnum
1058\.
::

::gatha1
‘‘Yassu pubbe hatthivaradhuragate, hatthīhi {note:hatthikā (syā.), pattikā (pī.)} anuvajanti;
::

::gathalast
Tyajja candasūriyā, ubhova pattikā yanti.
::

::hangnum
1059\.
::

::gatha1
‘‘Yassu {pb:M:2.0249} pubbe assavaradhuragate, assehi {note:assakā (syā.), pattikā (pī.)} anuvajanti;
::

::gathalast
Tyajja candasūriyā, ubhova pattikā yanti.
::

::hangnum
1060\.
::

::gatha1
‘‘Yassu pubbe rathavaradhuragate, rathehi {note:rathikā (syā.), pattikā (pī.)} anuvajanti;
::

::gathalast
Tyajja candasūriyā, ubhova pattikā yanti.
::

::hangnum
1061\.
::

::gatha1
‘‘Yehissu pubbe nīyiṃsu {note:niyyaṃsu (sī. pī.)}, tapanīyakappanehi turaṅgehi;
::

::gathalast
Tyajja candasūriyā, ubhova pattikā yanti’’.
::

::hangnum
1062\.
::

::gatha1
‘‘Yadi sakuṇi maṃsamicchasi, ḍayassu {note:uyyassu (syā. ka.)} pubbena pupphavatiyā;
::

::gathalast
Yajatettha ekarājā, sammūḷho catūhi puttehi.
::

::hangnum
1063\.
::

::gatha1
‘‘Yadi {pb:V:2.0179} sakuṇi maṃsamicchasi, ḍayassu pubbena pupphavatiyā;
::

::gathalast
Yajatettha ekarājā, sammūḷho catūhi kaññāhi.
::

::hangnum
1064\.
::

::gatha1
‘‘Yadi sakuṇi maṃsamicchasi, ḍayassu pubbena pupphavatiyā;
::

::gathalast
Yajatettha ekarājā, sammūḷho catūhi mahesīhi.
::

::hangnum
1065\.
::

::gatha1
‘‘Yadi sakuṇi maṃsamicchasi, ḍayassu pubbena pupphavatiyā;
::

::gathalast
Yajatettha ekarājā, sammūḷho catūhi gahapatīhi.
::

::hangnum
1066\.
::

::gatha1
‘‘Yadi sakuṇi maṃsamicchasi, ḍayassu pubbe pupphavatiyā;
::

::gathalast
Yajatettha ekarājā, sammūḷho catūhi hatthīhi.
::

::hangnum
1067\.
::

::gatha1
‘‘Yadi sakuṇi maṃsamicchasi, ḍayassu pubbena pupphavatiyā;
::

::gathalast
Yajatettha ekarājā, sammūḷho catūhi assehi.
::

::hangnum
1068\.
::

::gatha1
‘‘Yadi sakuṇi maṃsamicchasi, ḍayassu pubbena pupphavatiyā;
::

::gathalast
Yajatettha ekarājā, sammūḷho catūhi usabhehi.
::

::hangnum
1069\.
::

::gatha1
‘‘Yadi {pb:T:2.0283} sakuṇi maṃsamicchasi, ḍayassu pubbena pupphavatiyā;
::

::gathalast
Yajatettha ekarājā, sammūḷho sabbacatukkena’’.
::

::hangnum
1070\.
::

::gatha1
‘‘Ayamassa pāsādo, idaṃ antepuraṃ suramaṇīyaṃ {note:sovaṇṇo pupphamalyavikiṇṇo (ka.)};
::

::gathalast
Tedāni ayyaputtā, cattāro vadhāya ninnītā.
::

::hangnum
1071\.
::

::gatha1
‘‘Idamassa kūṭāgāraṃ, sovaṇṇaṃ pupphamalyavikiṇṇaṃ;
::

::gathalast
Tedāni ayyaputtā, cattāro vadhāya ninnītā.
::

::hangnum
1072\.
::

::gatha1
‘‘Idamassa {pb:M:2.0250} uyyānaṃ, supupphitaṃ sabbakālikaṃ rammaṃ;
::

::gathalast
Tedāni ayyaputtā, cattāro vadhāya ninnītā.
::

::hangnum
1073\.
::

::gatha1
‘‘Idamassa asokavanaṃ, supupphitaṃ sabbakālikaṃ rammaṃ;
::

::gathalast
Tedāni ayyaputtā, cattāro vadhāya ninnītā.
::

::hangnum
1074\.
::

::gatha1
‘‘Idamassa kaṇikāravanaṃ, supupphitaṃ sabbakālikaṃ rammaṃ;
::

::gathalast
Tedāni ayyaputtā, cattāro vadhāya ninnītā.
::

::hangnum
1075\.
::

::gatha1
‘‘Idamassa pāṭalivanaṃ, supupphitaṃ sabbakālikaṃ rammaṃ;
::

::gathalast
Tedāni ayyaputtā, cattāro vadhāya ninnītā.
::

::hangnum
1076\.
::

::gatha1
‘‘Idamassa ambavanaṃ, supupphitaṃ sabbakālikaṃ rammaṃ;
::

::gathalast
Tedāni ayyaputtā, cattāro vadhāya ninnītā.
::

::hangnum
1077\.
::

::gatha1
‘‘Ayamassa {pb:V:2.0180} pokkharaṇī, sañchannā padumapuṇḍarīkehi;
::

::gatha2
Nāvā ca sovaṇṇavikatā, pupphavalliyā {note:pupphāvaliyā (sī. pī.)} cittā suramaṇīyā;
::

::gathalast
Tedāni {pb:T:2.0284} ayyaputtā, cattāro vadhāya ninnītā’’.
::

::hangnum
1078\.
::

::gatha1
‘‘Idamassa hatthiratanaṃ, erāvaṇo gajo balī dantī;
::

::gathalast
Tedāni ayyaputtā, cattāro vadhāya ninnītā.
::

::hangnum
1079\.
::

::gatha1
‘‘Idamassa assaratanaṃ, ekakhūro {note:ekakhūro vego (syā.)} asso;
::

::gathalast
Tedāni ayyaputtā, cattāro vadhāya ninnītā.
::

::hangnum
1080\.
::

::gatha1
‘‘Ayamassa assaratho, sāḷiya {note:sāḷiya viya (syā.)} nigghoso subho ratanavicitto;
::

::gatha2
Yatthassu ayyaputtā, sobhiṃsu nandane viya devā;
::

::gathalast
Tedāni ayyaputtā, cattāro vadhāya ninnītā.
::

::hangnum
1081\.
::

::gatha1
‘‘Kathaṃ nāma sāmasamasundarehi, candanamudukagattehi {note:candanamarakatagattehi (sī. pī.)};
::

::gathalast
Rājā yajissate yaññaṃ, sammūḷho catūhi puttehi.
::

::hangnum
1082\.
::

::gatha1
‘‘Kathaṃ nāma sāmasamasundarāhi, candanamudukagattāhi;
::

::gathalast
Rājā yajissate yaññaṃ, sammūḷho catūhi kaññāhi.
::

::hangnum
1083\.
::

::gatha1
‘‘Kathaṃ {pb:M:2.0251} nāma sāmasamasundarāhi, candanamudukagattāhi;
::

::gathalast
Rājā yajissate yaññaṃ, sammūḷho catūhi mahesīhi.
::

::hangnum
1084\.
::

::gatha1
‘‘Kathaṃ nāma sāmasamasundarehi, candanamudukagattehi;
::

::gathalast
Rājā yajissate yaññaṃ, sammūḷho catūhi gahapatīhi.
::

::hangnum
1085\.
::

::gatha1
‘‘Yathā honti gāmanigamā, suññā amanussakā brahāraññā;
::

::gathalast
Tathā {pb:T:2.0285} hessati pupphavatiyā, yiṭṭhesu candasūriyesu’’.
::

::hangnum
1086\.
::

::gatha1
‘‘Ummattikā bhavissāmi, bhūnahatā paṃsunā ca {note:paṃsunāva (syā. ka.)} parikiṇṇā;
::

::gathalast
Sace candavaraṃ {note:candakumāraṃ (syā.)} hanti, pāṇā me deva rujjhanti {note:nirujjhanti (sī.), bhijjanti (syā.)}.
::

::hangnum
1087\.
::

::gatha1
‘‘Ummattikā bhavissāmi, bhūnahatā paṃsunā ca parikiṇṇā;
::

::gathalast
Sace sūriyavaraṃ hanti, pāṇā me deva rujjhanti’’.
::

::hangnum
1088\.
::

::gatha1
‘‘Kiṃ nu mā na ramāpeyyuṃ, aññamaññaṃ piyaṃvadā;
::

::gatha2
Ghaṭṭikā uparikkhī ca, pokkharaṇī ca bhārikā {note:ghaṭṭiyā oparakkhī ca pokkharakkhī ca nāyikā (sī.) ghaṭṭiyā oparakkhī ca pokkharakkhī ca gāyikā (pī.)};
::

::gathalast
Candasūriyesu naccantiyo, samā tāsaṃ na vijjati’’.
::

::hangnum
1089\.
::

::gatha1
‘‘Imaṃ mayhaṃ hadayasokaṃ, paṭimuñcatu {note:paṭimuccatu (ka.)} khaṇḍahāla tava mātā;
::

::gathalast
Yo mayhaṃ hadayasoko, candamhi vadhāya ninnīte.
::

::hangnum
1090\.
::

::gatha1
‘‘Imaṃ {pb:V:2.0181} mayhaṃ hadayasokaṃ, paṭimuñcatu khaṇḍahāla tava mātā;
::

::gathalast
Yo mayhaṃ hadayasoko, sūriyamhi vadhāya ninnīte.
::

::hangnum
1091\.
::

::gatha1
‘‘Imaṃ mayhaṃ hadayasokaṃ, paṭimuñcatu khaṇḍahāla tava jāyā;
::

::gathalast
Yo mayhaṃ hadayasoko, candamhi vadhāya ninnīte.
::

::hangnum
1092\.
::

::gatha1
‘‘Imaṃ mayhaṃ hadayasokaṃ, paṭimuñcatu khaṇḍahāla tava jāyā;
::

::gathalast
Yo mayhaṃ hadayasoko, sūriyamhi vadhāya ninnīte.
::

::hangnum
1093\.
::

::gatha1
‘‘Mā {pb:T:2.0286} ca putte mā ca patiṃ, addakkhi khaṇḍahāla tava mātā;
::

::gathalast
Yo ghātesi kumāre, adūsake sīhasaṅkāse.
::

::hangnum
1094\.
::

::gatha1
‘‘Mā ca putte mā ca patiṃ, addakkhi khaṇḍahāla tava mātā;
::

::gathalast
Yo ghātesi kumāre, apekkhite sabbalokassa.
::

::hangnum
1095\.
::

::gatha1
‘‘Mā {pb:M:2.0252} ca putte mā ca patiṃ, addakkhi khaṇḍahāla tava jāyā;
::

::gathalast
Yo ghātesi kumāre, adūsake sīhasaṅkāse.
::

::hangnum
1096\.
::

::gatha1
‘‘Mā ca putte mā ca patiṃ, addakkhi khaṇḍahāla tava jāyā;
::

::gathalast
Yo ghātesi kumāre, apekkhite sabbalokassa’’.
::

::hangnum
1097\.
::

::gatha1
‘‘Mā no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, hatthī asse ca pālema.
::

::hangnum
1098\.
::

::gatha1
‘‘Mā no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, hatthichakaṇāni ujjhema.
::

::hangnum
1099\.
::

::gatha1
‘‘Mā no deva avadhi, dāse no dehi khaṇḍahālassa;
::

::gathalast
Api nigaḷabandhakāpi, assachakaṇāni ujjhema.
::

::hangnum
1100\.
::

::gatha1
‘‘Mā no deva avadhi, dāse no dehi khaṇḍahālassa;
::

::gatha2
Yassa honti tava kāmā, api raṭṭhā pabbājitā;
::

::gathalast
Bhikkhācariyaṃ carissāma.
::

::hangnum
1101\.
::

::gatha1
‘‘Dibbaṃ deva upayācanti, puttatthikāpi daliddā;
::

::gathalast
Paṭibhānānipi hitvā, putte na labhanti ekaccā.
::

::hangnum
1102\.
::

::gatha1
‘‘Āsīsikāni {note:assāsakāni (sī. pī.), āsāsakāni (syā.)} karonti, puttā no jāyantu tato paputtā {note:puttā (sī. pī.)};
::

::gathalast
Atha no akāraṇasmā, yaññatthāya deva ghātesi.
::

::hangnum
1103\.
::

::gatha1
‘‘Upayācitakena puttaṃ labhanti, mā tāta no aghātesi;
::

::gathalast
Mā kicchāladdhakehi puttehi, yajittho imaṃ yaññaṃ.
::

::hangnum
1104\.
::

::gatha1
‘‘Upayācitakena {pb:V:2.0182} puttaṃ labhanti, mā tāta no aghātesi;
::

::gathalast
Mā {pb:T:2.0287} kapaṇaladdhakehi puttehi, ammāya no vippavāsesi’’.
::

::hangnum
1105\.
::

::gatha1
‘‘Bahudukkhā {note:bahudukkhaṃ (syā. ka.)} posiya candaṃ, amma tuvaṃ jīyase puttaṃ;
::

::gathalast
Vandāmi kho te pāde, labhataṃ tāto paralokaṃ.
::

::hangnum
1106\.
::

::gatha1
‘‘Handa ca maṃ upaguyha, pāde te amma vandituṃ dehi;
::

::gathalast
Gacchāmi dāni pavāsaṃ {note:vippavāsaṃ (ka.)}, yaññatthāya ekarājassa.
::

::hangnum
1107\.
::

::gatha1
‘‘Handa {pb:M:2.0253} ca maṃ upaguyha {note:upaguyha (syā. ka.)}, pāde te amma vandituṃ dehi;
::

::gathalast
Gacchāmi dāni pavāsaṃ, mātu katvā hadayasokaṃ.
::

::hangnum
1108\.
::

::gatha1
Handa ca maṃ upaguyha {note:upaguyha (syā. ka.)}, pāde te amma vandituṃ dehi;
::

::gathalast
Gacchāmi dāni pavāsaṃ, janassa katvā hadayasokaṃ’’.
::

::hangnum
1109\.
::

::gatha1
‘‘Handa ca padumapattānaṃ, moḷiṃ bandhassu gotamiputta;
::

::gathalast
Campakadalamissāyo {note:campakadalivītimissāyo (sī. pī.), campakadalimissāyo (ka.)}, esā te porāṇikā pakati.
::

::hangnum
1110\.
::

::gatha1
‘‘Handa ca vilepanaṃ te, pacchimakaṃ candanaṃ vilimpassu;
::

::gathalast
Yehi ca suvilitto, sobhasi rājaparisāyaṃ.
::

::hangnum
1111\.
::

::gatha1
‘‘Handa ca mudukāni vatthāni, pacchimakaṃ kāsikaṃ nivāsehi;
::

::gathalast
Yehi ca sunivattho, sobhasi rājaparisāyaṃ.
::

::hangnum
1112\.
::

::gatha1
‘‘Muttāmaṇikanakavibhūsitāni, gaṇhassu hatthābharaṇāni;
::

::gathalast
Yehi ca hatthābharaṇehi, sobhasi rājaparisāyaṃ’’.
::

::hangnum
1113\.
::

::gatha1
‘‘Na hi nūnāyaṃ raṭṭhapālo, bhūmipati janapadassa dāyādo;
::

::gathalast
Lokissaro mahanto, putte snehaṃ janayati’’.
::

::hangnum
1114\.
::

::gatha1
‘‘Mayhampi {pb:T:2.0288} piyā puttā, attā ca piyo tumhe ca bhariyāyo;
::

::gathalast
Saggañca patthayāno {note:patthayamāno (syā. ka.)}, tenāhaṃ ghātayissāmi’’.
::

::hangnum
1115\.
::

::gatha1
‘‘Maṃ paṭhamaṃ ghātehi, mā me hadayaṃ dukkhaṃ phālesi;
::

::gathalast
Alaṅkato {note:analaṅkato (ka.)} sundarako, putto deva tava sukhumālo.
::

::hangnum
1116\.
::

::gatha1
‘‘Handayya maṃ hanassu, paraloke {note:salokā (sī. syā. ka.)} candakena {note:candiyena (sī. pī. ka.)} hessāmi;
::

::gathalast
Puññaṃ karassu vipulaṃ, vicarāma ubhopi paraloke’’.
::

::hangnum
1117\.
::

::gatha1
‘‘Mā tvaṃ cande rucci maraṇaṃ {note:idaṃ padaṃ natthi sī. pī. potthakesu}, bahukā tava devarā visālakkhi;
::

::gathalast
Te taṃ ramayissanti, yiṭṭhasmiṃ gotamiputte’’.
::

::hangnum
1118\.
::

::gatha1
‘‘Evaṃ vutte candā attānaṃ, hanti hatthatalakehi’’;
::

::gathalast
‘‘Alamettha {note:alamatthu (sī. pī.)} jīvitena, pissāmi {note:pāyāmi (sī. pī.)} visaṃ marissāmi.
::

::hangnum
1119\.
::

::gatha1
‘‘Na {pb:V:2.0183}{pb:M:2.0254} hi nūnimassa rañño, mittāmaccā ca vijjare suhadā;
::

::gathalast
Ye na vadanti rājānaṃ, mā ghātayi orase putte.
::

::hangnum
1120\.
::

::gatha1
‘‘Na hi nūnimassa rañño, ñātī mittā ca vijjare suhadā;
::

::gathalast
Ye na vadanti rājānaṃ, mā ghātayi atraje putte.
::

::hangnum
1121\.
::

::gatha1
‘‘Ime tepi mayhaṃ puttā, guṇino kāyūradhārino rāja;
::

::gathalast
Tehipi yajassu yaññaṃ, atha muñcatu {note:muccatu (pī. ka.)} gotamiputte.
::

::hangnum
1122\.
::

::gatha1
‘‘Bilasataṃ maṃ katvāna, yajassu sattadhā mahārāja;
::

::gathalast
Mā jeṭṭhaputtamavadhi, adūsakaṃ sīhasaṅkāsaṃ.
::

::hangnum
1123\.
::

::gatha1
‘‘Bilasataṃ maṃ katvāna, yajassu sattadhā mahārāja;
::

::gathalast
Mā {pb:T:2.0289} jeṭṭhaputtamavadhi, apekkhitaṃ sabbalokassa’’.
::

::hangnum
1124\.
::

::gatha1
‘‘Bahukā tava dinnābharaṇā, uccāvacā subhaṇitamhi;
::

::gathalast
Muttāmaṇiveḷuriyā, etaṃ te pacchimakaṃ dānaṃ’’.
::

::hangnum
1125\.
::

::gatha1
‘‘Yesaṃ pubbe khandhesu, phullā mālāguṇā vivattiṃsu;
::

::gathalast
Tesajjapi sunisito {note:pitanisito (sī. pī.)}, nettiṃso vivattissati khandhesu.
::

::hangnum
1126\.
::

::gatha1
‘‘Yesaṃ pubbe khandhesu, cittā mālāguṇā vivattiṃsu;
::

::gathalast
Tesajjapi sunisito, nettiṃso vivattissati khandhesu.
::

::hangnum
1127\.
::

::gatha1
‘‘Aciraṃ {note:acirā (sī. syā. pī.)} vata nettiṃso, vivattissati rājaputtānaṃ khandhesu;
::

::gathalast
Atha mama hadayaṃ na phalati, tāva daḷhabandhañca me āsi.
::

::hangnum
1128\.
::

::gatha1
‘‘Kāsikasucivatthadharā, kuṇḍalino agalucandanavilittā;
::

::gathalast
Niyyātha candasūriyā, yaññatthāya ekarājassa.
::

::hangnum
1129\.
::

::gatha1
‘‘Kāsikasucivatthadharā, kuṇḍalino agalucandanavilittā;
::

::gathalast
Niyyātha candasūriyā, mātu katvā hadayasokaṃ.
::

::hangnum
1130\.
::

::gatha1
‘‘Kāsikasucivatthadharā, kuṇḍalino agalucandanavilittā;
::

::gathalast
Niyyātha candasūriyā, janassa katvā hadayasokaṃ.
::

::hangnum
1131\.
::

::gatha1
‘‘Maṃsarasabhojanā nhāpakasunhāpitā, kuṇḍalino agalucandanavilittā;
::

::gathalast
Niyyātha candasūriyā, yaññatthāya ekarājassa.
::

::hangnum
1132\.
::

::gatha1
‘‘Maṃsarasabhojanā {pb:M:2.0255} nhāpakasunhāpitā, kuṇḍalino agalucandanavilittā;
::

::gathalast
Niyyātha candasūriyā, mātu katvā hadayasokaṃ.
::

::hangnum
1133\.
::

::gatha1
‘‘Maṃsarasabhojanā nhāpakasunhāpitā, kuṇḍalino agalucandanavilittā;
::

::gathalast
Niyyātha {pb:T:2.0290} candasūriyā, janassa katvā hadayasokaṃ’’.
::

::hangnum
1134\.
::

::gatha1
‘‘Sabbasmiṃ {pb:V:2.0184} upakkhaṭasmiṃ, nisīdite candasmiṃ {note:candiyasmiṃ (sī. pī.), candasūriyasmiṃ (syā.)} yaññatthāya;
::

::gathalast
Pañcālarājadhītā pañjalikā, sabbaparisāya samanupariyāyi {note:sabbaparisamanupariyāsi (sī. pī.), sabbaparisantaramanupariyāsi (syā.)}.
::

::hangnum
1135\.
::

::gatha1
‘‘Yena saccena khaṇḍahālo, pāpakammaṃ karoti dummedho;
::

::gathalast
Etena saccavajjena, samaṅginī sāmikena homi.
::

::hangnum
1136\.
::

::gatha1
‘‘Ye idhatthi amanussā, yāni ca yakkhabhūtabhabyāni;
::

::gathalast
Karontu me veyyāvaṭikaṃ, samaṅginī sāmikena homi.
::

::hangnum
1137\.
::

::gatha1
‘‘Yā devatā idhāgatā, yāni ca yakkhabhūtabhabyāni;
::

::gathalast
Saraṇesiniṃ anāthaṃ tāyatha maṃ, yācāmahaṃ patimāhaṃ ajeyaṃ’’ {note:ajiyyaṃ (sī.)}.
::

::hangnum
1138\.
::

::gatha1
‘‘Taṃ sutvā amanusso, ayokūṭaṃ paribbhametvāna;
::

::gathalast
Bhayamassa janayanto, rājānaṃ idamavoca.
::

::hangnum
1139\.
::

::gatha1
‘‘Bujjhassu kho rājakali, mā tāhaṃ {note:mā tehaṃ (syā.)} matthakaṃ nitāḷesiṃ {note:nitālemi (sī. pī.), nipphālesiṃ (ka.)};
::

::gathalast
Mā jeṭṭhaputtamavadhi, adūsakaṃ sīhasaṅkāsaṃ.
::

::hangnum
1140\.
::

::gatha1
‘‘Ko te diṭṭho rājakali, puttabhariyāyo haññamānāyo {note:haññamānā (ka.)};
::

::gathalast
Seṭṭhi ca gahapatayo, adūsakā saggakāmā hi.
::

::hangnum
1141\.
::

::gatha1
‘‘Taṃ sutvā khaṇḍahālo, rājā ca abbhutamidaṃ disvāna;
::

::gathalast
Sabbesaṃ bandhanāni mocesuṃ, yathā taṃ anupaghātaṃ {note:apāpānaṃ (sī. pī.)}.
::

::hangnum
1142\.
::

::gatha1
‘‘Sabbesu {pb:M:2.0256} vippamuttesu, ye tattha samāgatā tadā āsuṃ;
::

::gathalast
Sabbe ekekaleḍḍukamadaṃsu, esa vadho khaṇḍahālassa’’.
::

::hangnum
1143\.
::

::gatha1
‘‘Sabbe {pb:T:2.0291} paviṭṭhā {note:patiṃsu (sī.), patitvā (pī.)} nirayaṃ, yathā taṃ pāpakaṃ karitvāna;
::

::gathalast
Na hi pāpakammaṃ katvā, labbhā sugatiṃ ito gantuṃ’’.
::

::hangnum
1144\.
::

::gatha1
‘‘Sabbesu vippamuttesu, ye tattha samāgatā tadā āsuṃ;
::

::gathalast
Candaṃ abhisiñciṃsu, samāgatā rājaparisā {note:rājapurisā (syā.)} ca.
::

::hangnum
1145\.
::

::gatha1
‘‘Sabbesu vippamuttesu, ye {note:yā (syā.)} tattha samāgatā tadā āsuṃ;
::

::gathalast
Candaṃ abhisiñciṃsu, samāgatā rājakaññāyo ca.
::

::hangnum
1146\.
::

::gatha1
‘‘Sabbesu vippamuttesu, ye tattha samāgatā tadā āsuṃ;
::

::gathalast
Candaṃ abhisiñciṃsu, samāgatā devaparisā {note:devapurisā (syā.)} ca.
::

::hangnum
1147\.
::

::gatha1
‘‘Sabbesu vippamuttesu, ye {note:yā (syā.)} tattha samāgatā tadā āsuṃ;
::

::gathalast
Candaṃ abhisiñciṃsu, samāgatā devakaññāyo ca.
::

::hangnum
1148\.
::

::gatha1
‘‘Sabbesu vippamuttesu, ye tattha samāgatā tadā āsuṃ;
::

::gathalast
Celukkhepamakaruṃ, samāgatā rājaparisā {note:rājapurisā (syā.)} ca.
::

::hangnum
1149\.
::

::gatha1
‘‘Sabbesu {pb:V:2.0185} vippamuttesu, ye {note:yā (syā.)} tattha samāgatā tadā āsuṃ;
::

::gathalast
Celukkhepamakaruṃ, samāgatā rājakaññāyo ca.
::

::hangnum
1150\.
::

::gatha1
‘‘Sabbesu vippamuttesu, ye tattha samāgatā tadā āsuṃ;
::

::gathalast
Celukkhepamakaruṃ, samāgatā devaparisā {note:devapurisā (syā.)} ca.
::

::hangnum
1151\.
::

::gatha1
‘‘Sabbesu vippamuttesu, ye {note:yā (syā.)} tattha samāgatā tadā āsuṃ;
::

::gathalast
Celukkhepamakaruṃ, samāgatā devakaññāyo ca.
::

::hangnum
1152\.
::

::gatha1
‘‘Sabbesu vippamuttesu, bahū ānanditā ahuṃ {note:bahu ānandano ahu vaṃso (sī.), bahu ānandito ahu vaṃso (pī.)};
::

::gathalast
Nandiṃ {pb:T:2.0292} pavesi nagaraṃ {note:vādiṃsu nandipavesanagaraṃ (syā.), nandiṃ pavesi nagare (ka.)}, bandhanā mokkho aghositthā’’ti.
::

::centre
Candakumārajātakaṃ {note:khaṇḍahālajātakaṃ (sī. pī.)} sattamaṃ.
::

#### 545. Mahānāradakassapajātakaṃ (8)

::hangnum
1153\.
::

::gatha1
‘‘Ahu {pb:V:2.0186}{pb:M:2.0257} rājā videhānaṃ, aṅgati {note:aṅgāti (sī.) evamuparipi} nāma khattiyo;
::

::gathalast
Pahūtayoggo dhanimā, anantabalaporiso.
::

::hangnum
1154\.
::

::gatha1
So ca pannarasiṃ {note:pannarase (syā. ka.)} rattiṃ, purimayāme anāgate;
::

::gathalast
Cātumāsā {note:cātumassa (sī. pī.)} komudiyā, amacce sannipātayi.
::

::hangnum
1155\.
::

::gatha1
‘‘Paṇḍite sutasampanne, mitapubbe {note:mihitapubbe (sī. pī.)} vicakkhaṇe;
::

::gathalast
Vijayañca sunāmañca, senāpatiṃ alātakaṃ.
::

::hangnum
1156\.
::

::gatha1
‘‘Tamanupucchi vedeho, ‘‘paccekaṃ brūtha saṃ ruciṃ;
::

::gatha2
Cātumāsā komudajja, juṇhaṃ byapahataṃ {note:byapagataṃ (sī. pī.)} tamaṃ;
::

::gathalast
Kāyajja ratiyā rattiṃ, viharemu imaṃ utuṃ’’.
::

::hangnum
1157\.
::

::gatha1
‘‘Tato senāpati rañño, alāto etadabravi;
::

::gathalast
‘‘Haṭṭhaṃ yoggaṃ balaṃ sabbaṃ, senaṃ sannāhayāmase.
::

::hangnum
1158\.
::

::gatha1
‘‘Niyyāma deva yuddhāya, anantabalaporisā;
::

::gatha2
Ye te vasaṃ na āyanti, vasaṃ upanayāmase {note:upaniyyāmase (ka.)};
::

::gathalast
Esā mayhaṃ sakā diṭṭhi, ajitaṃ ojināmase.
::

::hangnum
1159\.
::

::gatha1
Alātassa {pb:T:2.0293} vaco sutvā, sunāmo etadabravi;
::

::gathalast
‘‘Sabbe tuyhaṃ mahārāja, amittā vasamāgatā.
::

::hangnum
1160\.
::

::gatha1
‘‘Nikkhittasatthā paccatthā, nivātamanuvattare;
::

::gathalast
Uttamo ussavo ajja, na yuddhaṃ mama ruccati.
::

::hangnum
1161\.
::

::gatha1
‘‘Annapānañca khajjañca, khippaṃ abhiharantu te;
::

::gathalast
Ramassu deva kāmehi, naccagīte suvādite’’.
::

::hangnum
1162\.
::

::gatha1
Sunāmassa vaco sutvā, vijayo etadabravi;
::

::gathalast
‘‘Sabbe kāmā mahārāja, niccaṃ tava mupaṭṭhitā.
::

::hangnum
1163\.
::

::gatha1
‘‘Na hete dullabhā deva, tava kāmehi modituṃ;
::

::gathalast
Sadāpi kāmā sulabhā, netaṃ cittamataṃ {note:cittaṃ matī (ka.)} mama.
::

::hangnum
1164\.
::

::gatha1
‘‘Samaṇaṃ {pb:M:2.0258} brāhmaṇaṃ vāpi, upāsemu bahussutaṃ;
::

::gathalast
Yo najja vinaye kaṅkhaṃ, atthadhammavidū ise’’.
::

::hangnum
1165\.
::

::gatha1
Vijayassa vaco sutvā, rājā aṅgati mabravi;
::

::gathalast
‘‘Yathā vijayo bhaṇati, mayhampetaṃva ruccati.
::

::hangnum
1166\.
::

::gatha1
‘‘Samaṇaṃ {pb:V:2.0187} brāhmaṇaṃ vāpi, upāsemu bahussutaṃ;
::

::gathalast
Yo najja vinaye kaṅkhaṃ, atthadhammavidū ise.
::

::hangnum
1167\.
::

::gatha1
‘‘Sabbeva santā karotha matiṃ, kaṃ upāsemu paṇḍitaṃ;
::

::gathalast
Yo {note:ko (sī. pī.)} najja vinaye kaṅkhaṃ, atthadhammavidū ise’’.
::

::hangnum
1168\.
::

::gatha1
‘‘Vedehassa vaco sutvā, alāto etadabravi;
::

::gathalast
‘‘Atthāyaṃ {pb:T:2.0294} migadāyasmiṃ, acelo dhīrasammato.
::

::hangnum
1169\.
::

::gatha1
‘‘Guṇo kassapagottāyaṃ, suto citrakathī gaṇī;
::

::gathalast
Taṃ deva {note:tadeva (ka.)} payirupāsemu {note:payirupāsaya (sī. pī.)}, so no kaṅkhaṃ vinessati’’.
::

::hangnum
1170\.
::

::gatha1
‘‘Alātassa vaco sutvā, rājā codesi sārathiṃ;
::

::gathalast
‘‘Migadāyaṃ gamissāma, yuttaṃ yānaṃ idhānaya’’.
::

::hangnum
1171\.
::

::gatha1
Tassa yānaṃ ayojesuṃ, dantaṃ rūpiyapakkharaṃ {note:rūpiyupakkharaṃ (ka.)};
::

::gathalast
Sukkamaṭṭhaparivāraṃ, paṇḍaraṃ dosināmukhaṃ.
::

::hangnum
1172\.
::

::gatha1
‘‘Tatrāsuṃ kumudāyuttā, cattāro sindhavā hayā;
::

::gathalast
Anilūpamasamuppātā {note:anilūpamasamuppādā (ka.)}, sudantā soṇṇamālino.
::

::hangnum
1173\.
::

::gatha1
‘‘Setacchattaṃ setaratho, setassā setabījanī;
::

::gathalast
Vedeho sahamaccehi, niyyaṃ candova sobhati.
::

::hangnum
1174\.
::

::gatha1
‘‘Tamanuyāyiṃsu bahavo, indikhaggadharā {note:indakhaggadharā (sī.), iṭṭhikhaggadharā (pī.)} balī;
::

::gathalast
Assapiṭṭhigatā vīrā, narā naravarādhipaṃ.
::

::hangnum
1175\.
::

::gatha1
So muhuttaṃva yāyitvā, yānā oruyha khattiyo;
::

::gathalast
Vedeho sahamaccehi, pattī guṇamupāgami.
::

::hangnum
1176\.
::

::gatha1
Yepi tattha tadā āsuṃ, brāhmaṇibbhā samāgatā;
::

::gathalast
Na te apanayī rājā, akataṃ bhūmimāgate.
::

::hangnum
1177\.
::

::gatha1
‘‘Tato {pb:M:2.0259} so mudukā bhisiyā, muducittakasanthate {note:muducittakaḷandake (sī. pī.)};
::

::gathalast
Mudupaccatthate rājā, ekamantaṃ upāvisi.
::

::hangnum
1178\.
::

::gatha1
‘‘Nisajja rājā sammodi, kathaṃ sāraṇiyaṃ tato;
::

::gathalast
‘‘Kacci {pb:T:2.0295} yāpaniyaṃ bhante, vātānamaviyaggatā {note:vātānamavisaggatā (sī. pī.), vātānamaviyattatā (syā.)}.
::

::hangnum
1179\.
::

::gatha1
‘‘Kacci akasirā vutti, labhasi {note:labbhati (sī. pī.)} piṇḍayāpanaṃ {note:piṇḍiyāpanaṃ (syā. ka.)};
::

::gathalast
Apābādho casi kacci, cakkhuṃ na parihāyati’’.
::

::hangnum
1180\.
::

::gatha1
Taṃ guṇo paṭisammodi, vedehaṃ vinaye rataṃ;
::

::gathalast
‘‘Yāpanīyaṃ mahārāja, sabbametaṃ tadūbhayaṃ.
::

::hangnum
1181\.
::

::gatha1
‘‘Kacci {pb:V:2.0188} tuyhampi vedeha, paccantā na balīyare;
::

::gatha2
Kacci arogaṃ yoggaṃ te, kacci vahati vāhanaṃ;
::

::gathalast
Kacci te byādhayo natthi, sarīrassupatāpiyā’’ {note:sarīrassupatāpikā (sī. pī.), sarīrassupatāpanā (?)}.
::

::hangnum
1182\.
::

::gatha1
Paṭisammodito rājā, tato pucchi anantarā;
::

::gathalast
Atthaṃ dhammañca ñāyañca, dhammakāmo rathesabho.
::

::hangnum
1183\.
::

::gatha1
‘‘Kathaṃ dhammaṃ care macco, mātāpitūsu kassapa;
::

::gathalast
Kathaṃ care ācariye, puttadāre kathaṃ care.
::

::hangnum
1184\.
::

::gatha1
‘‘Kathaṃ careyya vuḍḍhesu, kathaṃ samaṇabrāhmaṇe;
::

::gathalast
Kathañca balakāyasmiṃ, kathaṃ janapade care.
::

::hangnum
1185\.
::

::gatha1
‘‘Kathaṃ dhammaṃ caritvāna, maccā gacchanti {note:pecca gacchati (sī. syā. pī.)} suggatiṃ;
::

::gathalast
Kathañceke adhammaṭṭhā, patanti nirayaṃ atho’’.
::

::hangnum
1186\.
::

::gatha1
‘‘Vedehassa vaco sutvā, kassapo etadabravi;
::

::gathalast
‘‘‘Suṇohi me mahārāja, saccaṃ avitathaṃ padaṃ.
::

::hangnum
1187\.
::

::gatha1
‘‘‘Natthi dhammacaritassa {note:dhammassa ciṇṇassa (sī.)}, phalaṃ kalyāṇapāpakaṃ;
::

::gathalast
Natthi {pb:T:2.0296} deva paro loko, ko tato hi idhāgato.
::

::hangnum
1188\.
::

::gatha1
‘‘‘Natthi {pb:M:2.0260} deva pitaro vā, kuto mātā kuto pitā;
::

::gathalast
Natthi ācariyo nāma, adantaṃ ko damessati.
::

::hangnum
1189\.
::

::gatha1
‘‘‘Samatulyāni bhūtāni, natthi jeṭṭhāpacāyikā;
::

::gatha2
Natthi balaṃ vīriyaṃ vā, kuto uṭṭhānaporisaṃ;
::

::gathalast
Niyatāni hi bhūtāni, yathā goṭaviso tathā.
::

::hangnum
1190\.
::

::gatha1
‘‘‘Laddheyyaṃ labhate macco, tattha dānaphalaṃ kuto;
::

::gathalast
Natthi dānaphalaṃ deva, avaso devavīriyo.
::

::hangnum
1191\.
::

::gatha1
‘‘‘Bālehi dānaṃ paññattaṃ, paṇḍitehi paṭicchitaṃ;
::

::gathalast
Avasā denti dhīrānaṃ, bālā paṇḍitamānino.
::

::hangnum
1192\.
::

::gatha1
‘‘‘Sattime sassatā kāyā, acchejjā avikopino;
::

::gatha2
Tejo pathavī āpo ca, vāyo sukhaṃ dukhañcime;
::

::gathalast
Jīve ca sattime kāyā, yesaṃ chettā na vijjati.
::

::hangnum
1193\.
::

::gatha1
‘‘‘Natthi hantā va chettā vā, haññe yevāpi {note:haññare vāpi (sī. syā. pī.)} koci naṃ;
::

::gathalast
Antareneva kāyānaṃ, satthāni vītivattare.
::

::hangnum
1194\.
::

::gatha1
‘‘‘Yo {pb:V:2.0189} cāpi {note:yopāyaṃ (sī. pī.), yo cāyaṃ (syā. ka.)} siramādāya, paresaṃ nisitāsinā;
::

::gathalast
Na so chindati te kāye, tattha pāpaphalaṃ kuto.
::

::hangnum
1195\.
::

::gatha1
‘‘‘Cullāsītimahākappe, sabbe sujjhanti saṃsaraṃ;
::

::gathalast
Anāgate tamhi kāle, saññatopi na sujjhati.
::

::hangnum
1196\.
::

::gatha1
‘‘‘Caritvāpi bahuṃ bhadraṃ, neva sujjhantināgate;
::

::gathalast
Pāpañcepi {pb:T:2.0297} bahuṃ katvā, taṃ khaṇaṃ nātivattare.
::

::hangnum
1197\.
::

::gatha1
‘‘‘Anupubbena no suddhi, kappānaṃ cullasītiyā;
::

::gathalast
Niyatiṃ nātivattāma, velantamiva sāgaro’’’.
::

::hangnum
1198\.
::

::gatha1
Kassapassa vaco sutvā, alāto etadabravi;
::

::gathalast
‘‘Yathā bhadanto bhaṇati, mayhampetaṃva ruccati.
::

::hangnum
1199\.
::

::gatha1
‘‘Ahampi purimaṃ jātiṃ, sare saṃsaritattano;
::

::gathalast
Piṅgalo nāmahaṃ āsiṃ, luddo goghātako pure.
::

::hangnum
1200\.
::

::gatha1
‘‘Bārāṇasiyaṃ {pb:M:2.0261} phītāyaṃ, bahuṃ pāpaṃ kataṃ mayā;
::

::gathalast
Bahū mayā hatā pāṇā, mahiṃsā sūkarā ajā.
::

::hangnum
1201\.
::

::gatha1
‘‘Tato cuto idha jāto, iddhe senāpatīkule;
::

::gathalast
Natthi nūna phalaṃ pāpaṃ, yohaṃ {note:pāpe sohaṃ (sī. pī.)} na nirayaṃ gato.
::

::hangnum
1202\.
::

::gatha1
Athettha bījako nāma, dāso āsi paṭaccarī {note:paḷaccarī (sī. pī.), paṭajjarī (ka.)};
::

::gathalast
Uposathaṃ upavasanto, guṇasantikupāgami.
::

::hangnum
1203\.
::

::gatha1
Kassapassa vaco sutvā, alātassa ca bhāsitaṃ;
::

::gathalast
Passasanto muhuṃ uṇhaṃ, rudaṃ assūni vattayi.
::

::hangnum
1204\.
::

::gatha1
Tamanupucchi vedeho, ‘‘kimatthaṃ samma rodasi;
::

::gathalast
Kiṃ te sutaṃ vā diṭṭhaṃ vā, kiṃ maṃ vedesi vedanaṃ’’.
::

::hangnum
1205\.
::

::gatha1
Vedehassa vaco sutvā, bījako etadabravi;
::

::gathalast
‘‘Natthi me vedanā dukkhā, mahārāja suṇohi me.
::

::hangnum
1206\.
::

::gatha1
‘‘Ahampi purimaṃ jātiṃ, sarāmi sukhamattano;
::

::gathalast
Sāketāhaṃ {pb:T:2.0298} pure āsiṃ, bhāvaseṭṭhi guṇe rato.
::

::hangnum
1207\.
::

::gatha1
‘‘Sammato brāhmaṇibbhānaṃ, saṃvibhāgarato suci;
::

::gathalast
Na cāpi pāpakaṃ kammaṃ, sarāmi katamattano.
::

::hangnum
1208\.
::

::gatha1
‘‘Tato cutāhaṃ vedeha, idha jāto duritthiyā;
::

::gathalast
Gabbhamhi kumbhadāsiyā, yato jāto suduggato.
::

::hangnum
1209\.
::

::gatha1
‘‘Evampi {pb:V:2.0190} duggato santo, samacariyaṃ adhiṭṭhito;
::

::gathalast
Upaḍḍhabhāgaṃ bhattassa, dadāmi yo me icchati.
::

::hangnum
1210\.
::

::gatha1
‘‘Cātuddasiṃ pañcadasiṃ, sadā upavasāmahaṃ;
::

::gathalast
Na cāpi {note:na ahaṃ (ka.)} bhūte hiṃsāmi, theyyañcāpi vivajjayiṃ.
::

::hangnum
1211\.
::

::gatha1
‘‘Sabbameva hi nūnetaṃ, suciṇṇaṃ bhavati nipphalaṃ;
::

::gathalast
Niratthaṃ maññidaṃ sīlaṃ, alāto bhāsatī yathā.
::

::hangnum
1212\.
::

::gatha1
‘‘Kalimeva nūna gaṇhāmi, asippo dhuttako yathā;
::

::gathalast
Kaṭaṃ alāto gaṇhāti, kitavosikkhito yathā.
::

::hangnum
1213\.
::

::gatha1
‘‘Dvāraṃ {pb:M:2.0262} nappaṭipassāmi, yena gacchāmi suggatiṃ;
::

::gathalast
Tasmā rāja parodāmi, sutvā kassapabhāsitaṃ’’.
::

::hangnum
1214\.
::

::gatha1
Bījakassa vaco sutvā, rājā aṅgati mabravi;
::

::gathalast
‘‘Natthi dvāraṃ sugatiyā, niyatiṃ {note:niyataṃ (syā.)} kaṅkha bījaka.
::

::hangnum
1215\.
::

::gatha1
‘‘Sukhaṃ vā yadi vā dukkhaṃ, niyatiyā kira labbhati;
::

::gathalast
Saṃsārasuddhi sabbesaṃ, mā turittho {note:turito (syā.)} anāgate.
::

::hangnum
1216\.
::

::gatha1
‘‘Ahampi pubbe kalyāṇo, brāhmaṇibbhesu byāvaṭo {note:vāvaṭo (ka.)};
::

::gathalast
Vohāramanusāsanto{pb:T:2.0299}, ratihīno tadantarā’’.
::

::hangnum
1217\.
::

::gatha1
‘‘Punapi bhante dakkhemu, saṅgati ce bhavissati’’;
::

::gathalast
Idaṃ vatvāna vedeho, paccagā sanivesanaṃ.
::

::hangnum
1218\.
::

::gatha1
Tato ratyā vivasāne, upaṭṭhānamhi aṅgati;
::

::gathalast
Amacce sannipātetvā, idaṃ vacanamabravi.
::

::hangnum
1219\.
::

::gatha1
‘‘Candake me vimānasmiṃ, sadā kāme vidhentu me;
::

::gathalast
Mā upagacchuṃ atthesu, guyhappakāsiyesu ca.
::

::hangnum
1220\.
::

::gatha1
‘‘Vijayo ca sunāmo ca, senāpati alātako;
::

::gathalast
Ete atthe nisīdantu, vohārakusalā tayo’’.
::

::hangnum
1221\.
::

::gatha1
Idaṃ vatvāna vedeho, kāmeva bahumaññatha;
::

::gathalast
Na cāpi brāhmaṇibbhesu, atthe kismiñci byāvaṭo.
::

::hangnum
1222\.
::

::gatha1
Tato dvesattarattassa, vedehassatrajā piyā;
::

::gathalast
Rājakaññā rucā {note:rujā (sī. pī.) evamuparipi} nāma, dhātimātaramabravi.
::

::hangnum
1223\.
::

::gatha1
‘Alaṅkarotha maṃ khippaṃ, sakhiyo cālaṅkarontu {note:ca karontu (sī. pī.)} me;
::

::gathalast
Suve pannaraso dibyo, gacchaṃ issarasantike’ {note:pitussa santike (syā.)}.
::

::hangnum
1224\.
::

::gatha1
Tassā {pb:V:2.0191} mālyaṃ abhihariṃsu, candanañca mahārahaṃ;
::

::gathalast
Maṇisaṅkhamuttāratanaṃ, nānāratte ca ambare.
::

::hangnum
1225\.
::

::gatha1
Tañca {pb:M:2.0263} sovaṇṇaye {note:soṇṇamaye (ka.)} pīṭhe, nisinnaṃ bahukitthiyo;
::

::gathalast
Parikiriya pasobhiṃsu {note:asobhiṃsu (sī. syā. pī.)}, rucaṃ ruciravaṇṇiniṃ.
::

::hangnum
1226\.
::

::gatha1
Sā ca sakhimajjhagatā, sabbābharaṇabhūsitā;
::

::gathalast
Sateratā {pb:T:2.0300} abbhamiva, candakaṃ pāvisī rucā.
::

::hangnum
1227\.
::

::gatha1
Upasaṅkamitvā vedehaṃ, vanditvā vinaye rataṃ;
::

::gathalast
Suvaṇṇakhacite {note:suvaṇṇavikate (sī. pī.)} pīṭhe, ekamantaṃ upāvisi’’.
::

::hangnum
1228\.
::

::gatha1
Tañca disvāna vedeho, accharānaṃva saṅgamaṃ;
::

::gathalast
Rucaṃ sakhimajjhagataṃ, idaṃ vacanamabravi.
::

::hangnum
1229\.
::

::gatha1
‘‘Kacci ramasi pāsāde, antopokkharaṇiṃ pati;
::

::gathalast
Kacci bahuvidhaṃ khajjaṃ, sadā abhiharanti te.
::

::hangnum
1230\.
::

::gatha1
‘‘Kacci bahuvidhaṃ mālyaṃ, ocinitvā kumāriyo;
::

::gathalast
Gharake karotha paccekaṃ, khiḍḍāratiratā muhuṃ {note:ahu (syā. ka.)}.
::

::hangnum
1231\.
::

::gatha1
‘‘Kena vā vikalaṃ tuyhaṃ, kiṃ khippaṃ āharantu te;
::

::gathalast
Manokarassu kuḍḍamukhī {note:kuṭṭamukhī (sī. pī.)}, api candasamamhipi’’ {note:api candasamampi te (ka.)}.
::

::hangnum
1232\.
::

::gatha1
Vedehassa vaco sutvā, rucā pitaramabravi;
::

::gathalast
‘‘Sabbametaṃ mahārāja, labbhatissarasantike.
::

::hangnum
1233\.
::

::gatha1
‘‘Suve pannaraso dibyo, sahassaṃ āharantu me;
::

::gathalast
Yathādinnañca dassāmi, dānaṃ sabbavanīsvahaṃ’’ {note:sabbavaṇīsvahaṃ (syā. ka.)}.
::

::hangnum
1234\.
::

::gatha1
Rucāya vacanaṃ sutvā, rājā aṅgati mabravi;
::

::gathalast
‘‘Bahuṃ vināsitaṃ vittaṃ, niratthaṃ aphalaṃ tayā.
::

::hangnum
1235\.
::

::gatha1
‘‘Uposathe vasaṃ niccaṃ, annapānaṃ na bhuñjasi;
::

::gathalast
Niyatetaṃ abhuttabbaṃ, natthi puññaṃ abhuñjato’’.
::

::hangnum
1236\.
::

::gatha1
‘‘Bījakopi hi sutvāna, tadā kassapabhāsitaṃ;
::

::gathalast
Passasanto {pb:T:2.0301} muhuṃ uṇhaṃ, rudaṃ assūni vattayi.
::

::hangnum
1237\.
::

::gatha1
‘‘Yāva {pb:M:2.0264} ruce jīvamānā {note:jīvasino (sī. pī.)}, mā bhattamapanāmayi;
::

::gathalast
Natthi bhadde paro loko, kiṃ niratthaṃ vihaññasi’’.
::

::hangnum
1238\.
::

::gatha1
Vedehassa vaco sutvā, rucā ruciravaṇṇinī;
::

::gathalast
Jānaṃ pubbāparaṃ dhammaṃ, pitaraṃ etadabravi.
::

::hangnum
1239\.
::

::gatha1
‘‘Sutameva {pb:V:2.0192} pure āsi, sakkhi {note:paccakkhaṃ (ka.)} diṭṭhamidaṃ mayā;
::

::gathalast
Bālūpasevī yo hoti, bālova samapajjatha.
::

::hangnum
1240\.
::

::gatha1
‘‘Mūḷho hi mūḷhamāgamma, bhiyyo mohaṃ nigacchati;
::

::gathalast
Patirūpaṃ alātena, bījakena ca muyhituṃ.
::

::hangnum
1241\.
::

::gatha1
‘‘Tvañca devāsi sappañño, dhīro atthassa kovido;
::

::gathalast
Kathaṃ bālehi sadisaṃ, hīnadiṭṭhiṃ upāgami.
::

::hangnum
1242\.
::

::gatha1
‘‘Sacepi saṃsārapathena sujjhati, niratthiyā pabbajjā guṇassa;
::

::gathalast
Kīṭova aggiṃ jalitaṃ apāpataṃ, upapajjati mohamūḷho {note:momuho (sī. pī.)} naggabhāvaṃ.
::

::hangnum
1243\.
::

::gatha1
‘‘Saṃsārasuddhīti pure niviṭṭhā, kammaṃ vidūsenti bahū ajānaṃ {note:bahū pajā (ka.)};
::

::gathalast
Pubbe kalī duggahitovaatthā {note:attho (ka.), duggahitova’natthā (?)}, dummo ca yā balisā ambujova.
::

::hangnum
1244\.
::

::gatha1
‘‘Upamaṃ te karissāmi, mahārāja tavatthiyā;
::

::gathalast
Upamāya {pb:T:2.0302} midhekacce, atthaṃ jānanti paṇḍitā.
::

::hangnum
1245\.
::

::gatha1
‘‘Vāṇijānaṃ yathā nāvā, appamāṇabharā {note:appamāṇaharā (pī.)} garu;
::

::gathalast
Atibhāraṃ samādāya, aṇṇave avasīdati.
::

::hangnum
1246\.
::

::gatha1
‘‘Evameva naro pāpaṃ, thokaṃ thokampi ācinaṃ;
::

::gathalast
Atibhāraṃ samādāya, niraye avasīdati.
::

::hangnum
1247\.
::

::gatha1
‘‘Na tāva bhāro paripūro, alātassa mahīpati;
::

::gathalast
Ācināti ca taṃ pāpaṃ, yena gacchati duggatiṃ.
::

::hangnum
1248\.
::

::gatha1
‘‘Pubbevassa {pb:M:2.0265} kataṃ puññaṃ, alātassa mahīpati;
::

::gathalast
Tasseva deva nissando, yañceso labhate sukhaṃ.
::

::hangnum
1249\.
::

::gatha1
‘‘Khīyate cassa taṃ puññaṃ, tathā hi aguṇe rato;
::

::gathalast
Ujumaggaṃ avahāya {note:apāhāya (sī.)}, kummaggamanudhāvati.
::

::hangnum
1250\.
::

::gatha1
‘‘Tulā yathā paggahitā, ohite tulamaṇḍale;
::

::gathalast
Unnameti tulāsīsaṃ, bhāre oropite sati.
::

::hangnum
1251\.
::

::gatha1
‘‘Evameva naro puññaṃ, thokaṃ thokampi ācinaṃ;
::

::gathalast
Saggātimāno dāsova, bījako sātave {note:sādhave (ka.)} rato.
::

::hangnum
1252\.
::

::gatha1
‘‘Yamajja bījako dāso, dukkhaṃ passati attani;
::

::gathalast
Pubbevassa {note:pubbe tassa (sī. pī.)} kataṃ pāpaṃ, tameso paṭisevati.
::

::hangnum
1253\.
::

::gatha1
‘‘Khīyate cassa taṃ pāpaṃ, tathā hi vinaye rato;
::

::gathalast
Kassapañca samāpajja, mā hevuppathamāgamā.
::

::hangnum
1254\.
::

::gatha1
‘‘Yaṃ {pb:T:2.0303}{pb:V:2.0193} yañhi rāja bhajati, santaṃ vā yadi vā asaṃ;
::

::gathalast
Sīlavantaṃ visīlaṃ vā, vasaṃ tasseva gacchati.
::

::hangnum
1255\.
::

::gatha1
‘‘Yādisaṃ kurute mittaṃ, yādisaṃ cūpasevati;
::

::gathalast
Sopi tādisako hoti, sahavāso hi {note:sahavāsopi (ka.)} tādiso.
::

::hangnum
1256\.
::

::gatha1
‘‘Sevamāno sevamānaṃ, samphuṭṭho samphusaṃ paraṃ;
::

::gatha2
Saro diddho kalāpaṃva, alittamupalimpati;
::

::gathalast
Upalepabhayā {note:upalimpabhayā (ka.)} dhīro, neva pāpasakhā siyā.
::

::hangnum
1257\.
::

::gatha1
‘‘Pūtimacchaṃ kusaggena, yo naro upanayhati;
::

::gathalast
Kusāpi pūti vāyanti, evaṃ bālūpasevanā.
::

::hangnum
1258\.
::

::gatha1
‘‘Tagarañca palāsena, yo naro upanayhati;
::

::gathalast
Pattāpi surabhi vāyanti, evaṃ dhīrūpasevanā.
::

::hangnum
1259\.
::

::gatha1
‘‘Tasmā pattapuṭasseva {note:phalapuṭasseva (sī. pī.)}, ñatvā sampākamattano;
::

::gatha2
Asante nopaseveyya, sante seveyya paṇḍito;
::

::gathalast
Asanto nirayaṃ nenti, santo pāpenti suggatiṃ’’.
::

::hangnum
1260\.
::

::gatha1
Ahampi {pb:M:2.0266} jātiyo satta, sare saṃsaritattano;
::

::gathalast
Anāgatāpi satteva, yā gamissaṃ ito cutā.
::

::hangnum
1261\.
::

::gatha1
‘‘Yā me sā sattamī jāti, ahu pubbe janādhipa;
::

::gathalast
Kammāraputto magadhesu, ahuṃ rājagahe pure.
::

::hangnum
1262\.
::

::gatha1
‘‘Pāpaṃ sahāyamāgamma, bahuṃ pāpaṃ kataṃ mayā;
::

::gathalast
Paradārassa heṭhento, carimhā amarā viya.
::

::hangnum
1263\.
::

::gatha1
‘‘Taṃ {pb:T:2.0304} kammaṃ nihitaṃ aṭṭhā, bhasmacchannova pāvako;
::

::gathalast
Atha aññehi kammehi, ajāyiṃ vaṃsabhūmiyaṃ.
::

::hangnum
1264\.
::

::gatha1
‘‘Kosambiyaṃ seṭṭhikule, iddhe phīte mahaddhane;
::

::gathalast
Ekaputto mahārāja, niccaṃ sakkatapūjito.
::

::hangnum
1265\.
::

::gatha1
‘‘Tattha mittaṃ asevissaṃ, sahāyaṃ sātave rataṃ;
::

::gathalast
Paṇḍitaṃ sutasampannaṃ, so maṃ atthe nivesayi.
::

::hangnum
1266\.
::

::gatha1
‘‘Cātuddasiṃ pañcadasiṃ, bahuṃ rattiṃ upāvasiṃ;
::

::gathalast
Taṃ kammaṃ nihitaṃ aṭṭhā, nidhīva udakantike.
::

::hangnum
1267\.
::

::gatha1
‘‘Atha pāpāna kammānaṃ, yametaṃ magadhe kataṃ;
::

::gathalast
Phalaṃ pariyāga maṃ {note:pariyāga taṃ (sī.), pariyāgataṃ (syā. pī.)} pacchā, bhutvā duṭṭhavisaṃ yathā.
::

::hangnum
1268\.
::

::gatha1
‘‘Tato {pb:V:2.0194} cutāhaṃ vedeha, roruve niraye ciraṃ;
::

::gathalast
Sakammunā apaccissaṃ, taṃ saraṃ na sukhaṃ labhe.
::

::hangnum
1269\.
::

::gatha1
‘‘Bahuvassagaṇe tattha, khepayitvā bahuṃ dukhaṃ;
::

::gathalast
Bhinnāgate {note:bheṇṇākaṭe (sī. pī.)} ahuṃ rāja, chagalo uddhatapphalo {note:chakalo uddhitapphalo (sī. pī.)}.
::

::hangnum
1270\.
::

::gatha1
‘‘Sātaputtā mayā vūḷhā, piṭṭhiyā ca rathena ca;
::

::gathalast
Tassa kammassa nissando, paradāragamanassa me.
::

::hangnum
1271\.
::

::gatha1
‘‘Tato cutāhaṃ vedeha, kapi āsiṃ brahāvane;
::

::gatha2
Niluñcitaphalo {note:nilicchitaphalo (sī. pī.)} yeva, yūthapena pagabbhinā;
::

::gathalast
Tassa kammassa nissando, paradāragamanassa me.
::

::hangnum
1272\.
::

::gatha1
‘‘Tato {pb:M:2.0267} cutāhaṃ vedeha, dassanesu {note:dasaṇṇesu (sī. pī.), dasannesu (syā.)} pasū ahuṃ;
::

::gatha2
Niluñcito {pb:T:2.0305} javo bhadro, yoggaṃ vūḷhaṃ ciraṃ mayā;
::

::gathalast
Tassa kammassa nissando, paradāragamanassa me.
::

::hangnum
1273\.
::

::gatha1
‘‘Tato cutāhaṃ vedeha, vajjīsu kulamāgamā;
::

::gatha2
Nevitthī na pumā āsiṃ, manussatte sudullabhe;
::

::gathalast
Tassa kammassa nissando, paradāragamanassa me.
::

::hangnum
1274\.
::

::gatha1
‘‘Tato cutāhaṃ vedeha, ajāyiṃ nandane vane;
::

::gathalast
Bhavane tāvatiṃsāhaṃ, accharā kāmavaṇṇinī {note:varavaṇṇinī (ka.)}.
::

::hangnum
1275\.
::

::gatha1
‘‘Vicittavatthābharaṇā, āmuttamaṇikuṇḍalā;
::

::gathalast
Kusalā naccagītassa, sakkassa paricārikā.
::

::hangnum
1276\.
::

::gatha1
‘‘Tattha ṭhitāhaṃ vedeha, sarāmi jātiyo imā;
::

::gathalast
Anāgatāpi satteva, yā gamissaṃ ito cutā.
::

::hangnum
1277\.
::

::gatha1
‘‘Pariyāgataṃ taṃ kusalaṃ, yaṃ me kosambiyaṃ kataṃ;
::

::gathalast
Deve ceva manusse ca, sandhāvissaṃ ito cutā.
::

::hangnum
1278\.
::

::gatha1
‘‘Satta jacco {note:jaccā (syā. pī.)} mahārāja, niccaṃ sakkatapūjitā;
::

::gathalast
Thībhāvāpi na muccissaṃ, chaṭṭhā nigatiyo {note:chaṭṭhā gatiyo (syā.)} imā.
::

::hangnum
1279\.
::

::gatha1
‘‘Sattamī ca gati deva, devaputto mahiddhiko;
::

::gathalast
Pumā devo bhavissāmi {note:bhavissati (ka.)}, devakāyasmimuttamo.
::

::hangnum
1280\.
::

::gatha1
‘‘Ajjāpi santānamayaṃ, mālaṃ ganthenti nandane;
::

::gathalast
Devaputto javo nāma, yo me mālaṃ paṭicchati.
::

::hangnum
1281\.
::

::gatha1
‘‘Muhutto {pb:V:2.0195} viya so dibyo, idha vassāni soḷasa;
::

::gathalast
Rattindivo {pb:T:2.0306} ca so dibyo, mānusiṃ saradosataṃ.
::

::hangnum
1282\.
::

::gatha1
‘‘Iti kammāni anventi, asaṅkheyyāpi jātiyo;
::

::gathalast
Kalyāṇaṃ yadi vā pāpaṃ, na hi kammaṃ vinassati {note:panassati (sī. pī.)}.
::

::hangnum
1283\.
::

::gatha1
‘‘Yo {pb:M:2.0268} icche puriso hotuṃ, jātiṃ jātiṃ {note:jātijātiṃ (sī. pī.)} punappunaṃ;
::

::gathalast
Paradāraṃ vivajjeyya, dhotapādova kaddamaṃ.
::

::hangnum
1284\.
::

::gatha1
‘‘Yā icche puriso hotuṃ, jātiṃ jātiṃ punappunaṃ;
::

::gathalast
Sāmikaṃ apacāyeyya, indaṃva paricārikā.
::

::hangnum
1285\.
::

::gatha1
‘‘Yo icche dibyabhogañca, dibbamāyuṃ yasaṃ sukhaṃ;
::

::gathalast
Pāpāni parivajjetvā {note:parivajjeyya (ka.)}, tividhaṃ dhammamācare.
::

::hangnum
1286\.
::

::gatha1
‘‘Kāyena vācā manasā, appamatto vicakkhaṇo;
::

::gathalast
Attano hoti atthāya, itthī vā yadi vā pumā.
::

::hangnum
1287\.
::

::gatha1
‘‘Ye kecime mānujā jīvaloke, yasassino sabbasamantabhogā;
::

::gathalast
Asaṃsayaṃ tehi pure suciṇṇaṃ, kammassakāse puthu sabbasattā.
::

::hangnum
1288\.
::

::gatha1
‘‘Iṅghānucintesi sayampi deva, kutonidānā te imā janinda;
::

::gathalast
Yā te imā accharāsannikāsā, alaṅkatā kañcanajālachannā’’.
::

::hangnum
1289\.
::

::gatha1
Iccevaṃ pitaraṃ kaññā, rucā tosesi aṅgatiṃ;
::

::gathalast
Mūḷhassa {pb:T:2.0307} maggamācikkhi, dhammamakkhāsi subbatā.
::

::hangnum
1290\.
::

::gatha1
Athāgamā brahmalokā, nārado mānusiṃ pajaṃ;
::

::gathalast
Jambudīpaṃ avekkhanto, addā rājānamaṅgatiṃ.
::

::hangnum
1291\.
::

::gatha1
‘‘Tato patiṭṭhā pāsāde, vedehassa puratthato {note:purakkhato (syā. ka.)};
::

::gathalast
Tañca disvānānuppattaṃ, rucā isimavandatha.
::

::hangnum
1292\.
::

::gatha1
‘‘Athāsanamhā oruyha, rājā byathitamānaso {note:byamhitamānaso (sī. syā. pī.)};
::

::gathalast
Nāradaṃ paripucchanto, idaṃ vacanamabravi.
::

::hangnum
1293\.
::

::gatha1
‘‘Kuto {pb:M:2.0269} nu āgacchasi devavaṇṇi, obhāsayaṃ sabbadisā {note:saṃvariṃ (sī. pī.)} candimāva;
::

::gathalast
Akkhāhi me pucchito nāmagottaṃ, kathaṃ taṃ jānanti manussaloke’’.
::

::hangnum
1294\.
::

::gatha1
‘‘Ahañhi devato idāni emi, obhāsayaṃ sabbadisā {note:saṃvariṃ (sī. pī.)} candimāva;
::

::gathalast
Akkhāmi te pucchito nāmagottaṃ, jānanti maṃ nārado kassapo ca’’.
::

::hangnum
1295\.
::

::gatha1
‘‘Accherarūpaṃ tava {note:vata (sī. pī.)} yādisañca, vehāyasaṃ gacchasi tiṭṭhasī ca;
::

::gathalast
Pucchāmi taṃ nārada etamatthaṃ, atha kena vaṇṇena tavāyamiddhi’’.
::

::hangnum
1296\.
::

::gatha1
‘‘Saccañca {pb:T:2.0308}{pb:V:2.0196} dhammo ca damo ca cāgo, guṇā mamete pakatā purāṇā;
::

::gathalast
Teheva dhammehi susevitehi, manojavo yena kāmaṃ gatosmi’’.
::

::hangnum
1297\.
::

::gatha1
‘‘Accheramācikkhasi puññasiddhiṃ, sace hi etehi {note:ete tvaṃ (sī. pī.)} yathā vadesi;
::

::gathalast
Pucchāmi taṃ nārada etamatthaṃ, puṭṭho ca me sādhu viyākarohi’’.
::

::hangnum
1298\.
::

::gatha1
‘‘Pucchassu maṃ rāja tavesa attho, yaṃ saṃsayaṃ kuruse bhūmipāla;
::

::gathalast
Ahaṃ taṃ nissaṃsayataṃ gamemi, nayehi ñāyehi ca hetubhī ca’’.
::

::hangnum
1299\.
::

::gatha1
‘‘Pucchāmi taṃ nārada etamatthaṃ, puṭṭho ca me nārada mā musā bhaṇi;
::

::gathalast
Atthi nu devā pitaro nu atthi, loko paro atthi jano yamāhu’’.
::

::hangnum
1300\.
::

::gatha1
‘‘Attheva {pb:M:2.0270} devā pitaro ca atthi, loko paro atthi jano yamāhu;
::

::gathalast
Kāmesu giddhā ca narā pamūḷhā, lokaṃ paraṃ na vidū mohayuttā’’.
::

::hangnum
1301\.
::

::gatha1
‘‘Atthīti {pb:T:2.0309} ce nārada saddahāsi, nivesanaṃ paraloke matānaṃ;
::

::gathalast
Idheva me pañca satāni dehi, dassāmi te paraloke sahassaṃ’’.
::

::hangnum
1302\.
::

::gatha1
‘‘Dajjemu kho pañca satāni bhoto, jaññāmu ce sīlavantaṃ vadaññuṃ {note:vataññuṃ (ka.)};
::

::gathalast
Luddaṃ taṃ bhontaṃ niraye vasantaṃ, ko codaye paraloke sahassaṃ.
::

::hangnum
1303\.
::

::gatha1
‘‘Idheva yo hoti adhammasīlo {note:akammasīlo (pī.)}, pāpācāro alaso luddakammo;
::

::gathalast
Na paṇḍitā tasmiṃ iṇaṃ dadanti, na hi āgamo hoti tathāvidhamhā.
::

::hangnum
1304\.
::

::gatha1
‘‘Dakkhañca posaṃ manujā viditvā, uṭṭhānakaṃ {note:uṭṭhāhakaṃ (sī.)} sīlavantaṃ vadaññuṃ;
::

::gathalast
Sayameva bhogehi nimantayanti, kammaṃ karitvā puna māharesi’’.
::

::hangnum
1305\.
::

::gatha1
‘‘Ito cuto {note:gato (sī. pī.)} dakkhasi tattha rāja, kākolasaṅghehi vikassamānaṃ {note:kākoḷasaṅghehipi kaḍḍhamānaṃ (sī. pī.)};
::

::gatha2
Taṃ khajjamānaṃ niraye vasantaṃ, kākehi gijjhehi ca senakehi {note:soṇakehi (syā. ka.)};
::

::gathalast
Sañchinnagattaṃ {pb:T:2.0310} ruhiraṃ savantaṃ, ko codaye paraloke sahassaṃ.
::

::hangnum
1306\.
::

::gatha1
‘‘Andhaṃtamaṃ {pb:M:2.0271} tattha na candasūriyā, nirayo sadā tumulo ghorarūpo;
::

::gathalast
Sā neva rattī na divā paññāyati, tathāvidhe ko vicare dhanatthiko.
::

::hangnum
1307\.
::

::gatha1
‘‘Sabalo ca sāmo ca duve suvānā, pavaddhakāyā balino mahantā;
::

::gathalast
Khādanti dantehi ayomayehi, ito paṇunnaṃ paralokapattaṃ {note:paraloke patantaṃ (ka.)}.
::

::hangnum
1308\.
::

::gatha1
‘‘Taṃ khajjamānaṃ niraye vasantaṃ, luddehi vāḷehi aghammigehi ca;
::

::gathalast
Sañchinnagattaṃ ruhiraṃ savantaṃ, ko codaye paraloke sahassaṃ.
::

::hangnum
1309\.
::

::gatha1
‘‘Usūhi sattīhi ca sunisitāhi, hananti vijjhanti ca paccamittā {note:pothayanti (ka.)};
::

::gathalast
Kāḷūpakāḷā nirayamhi ghore, pubbe naraṃ dukkaṭakammakāriṃ.
::

::hangnum
1310\.
::

::gatha1
‘‘Taṃ {pb:V:2.0197} haññamānaṃ niraye vajantaṃ, kucchismiṃ passasmiṃ vipphālitūdaraṃ;
::

::gathalast
Sañchinnagattaṃ {pb:T:2.0311} ruhiraṃ savantaṃ, ko codaye paraloke sahassaṃ.
::

::hangnum
1311\.
::

::gatha1
‘‘Sattī usū tomarabhiṇḍivālā, vividhāvudhā vassanti tattha devā;
::

::gathalast
Patanti aṅgāramivaccimanto, silāsanī vassati luddakamme.
::

::hangnum
1312\.
::

::gatha1
‘‘Uṇho ca vāto nirayamhi dussaho, na tamhi sukhaṃ labbhati {note:seti (ka.)} ittarampi;
::

::gathalast
Taṃ taṃ vidhāvantamalenamāturaṃ, ko codaye paraloke sahassaṃ.
::

::hangnum
1313\.
::

::gatha1
‘‘Sandhāvamānampi {pb:M:2.0272} {note:sandhāvamānaṃ taṃ (sī. pī.)} rathesu yuttaṃ, sajotibhūtaṃ pathaviṃ kamantaṃ;
::

::gathalast
Patodalaṭṭhīhi sucodayantaṃ {note:sucodiyantaṃ (sī. pī.)}, ko codaye paraloke sahassaṃ.
::

::hangnum
1314\.
::

::gatha1
‘‘Tamāruhantaṃ khurasañcitaṃ giriṃ, vibhiṃsanaṃ pajjalitaṃ bhayānakaṃ;
::

::gathalast
Sañchinnagattaṃ ruhiraṃ savantaṃ, ko codaye paraloke sahassaṃ.
::

::hangnum
1315\.
::

::gatha1
‘‘Tamāruhantaṃ pabbatasannikāsaṃ, aṅgārarāsiṃ jalitaṃ bhayānakaṃ;
::

::gathalast
Sudaḍḍhagattaṃ {pb:T:2.0312} kapaṇaṃ rudantaṃ, ko codaye paraloke sahassaṃ.
::

::hangnum
1316\.
::

::gatha1
‘‘Abbhakūṭasamā uccā, kaṇṭakanicitā {note:kaṇṭakāpacitā (sī. pī.), kaṇṭakāhicitā (syā.)} dumā;
::

::gathalast
Ayomayehi tikkhehi, naralohitapāyibhi.
::

::hangnum
1317\.
::

::gatha1
‘‘Tamāruhanti nāriyo, narā ca paradāragū;
::

::gathalast
Coditā sattihatthehi, yamaniddesakāribhi.
::

::hangnum
1318\.
::

::gatha1
‘‘Tamāruhantaṃ nirayaṃ, simbaliṃ ruharimakkhitaṃ;
::

::gathalast
Vidaḍḍhakāyaṃ {note:viduṭṭhakāyaṃ (pī.)} vitacaṃ, āturaṃ gāḷhavedanaṃ.
::

::hangnum
1319\.
::

::gatha1
‘‘Passasantaṃ muhuṃ uṇhaṃ, pubbakammāparādhikaṃ;
::

::gathalast
Dumagge vitacaṃ gattaṃ {note:dumaggaviṭapaggataṃ (sī.)}, ko taṃ yāceyya taṃ dhanaṃ.
::

::hangnum
1320\.
::

::gatha1
‘‘Abbhakūṭasamā uccā, asipattācitā dumā;
::

::gathalast
Ayomayehi tikkhehi, naralohitapāyibhi.
::

::hangnum
1321\.
::

::gatha1
‘‘Tamāruhantaṃ asipattapādapaṃ, asīhi tikkhehi ca chijjamānaṃ {note:pabhijjamānaṃ (ka.)};
::

::gathalast
Sañchinnagattaṃ ruhiraṃ savantaṃ, ko codaye paraloke sahassaṃ.
::

::hangnum
1322\.
::

::gatha1
‘‘Tato {pb:M:2.0273} nikkhantamattaṃ taṃ, asipattācitā dumā {note:asipattanirayā dukhā (sī. pī.)};
::

::gathalast
Sampatitaṃ vetaraṇiṃ, ko taṃ yāceyya taṃ dhanaṃ.
::

::hangnum
1323\.
::

::gatha1
‘‘Kharā kharodakā {note:khārodikā (sī.), kharodikā (pī.)} tattā, duggā vetaraṇī nadī;
::

::gathalast
Ayopokkharasañchannā, tikkhā pattehi sandati.
::

::hangnum
1324\.
::

::gatha1
‘‘Tattha {pb:T:2.0313} sañchinnagattaṃ taṃ, vuyhantaṃ ruhiramakkhitaṃ;
::

::gathalast
Vetaraññe anālambe, ko taṃ yāceyya taṃ dhanaṃ’’.
::

::hangnum
1325\.
::

::gatha1
‘‘Vedhāmi {pb:V:2.0198} rukkho viya chijjamāno, disaṃ na jānāmi pamūḷhasañño;
::

::gathalast
Bhayānutappāmi mahā ca me bhayā, sutvāna kathā {note:gāthā (sī. syā. pī.)} tava bhāsitā ise.
::

::hangnum
1326\.
::

::gatha1
‘‘Āditte vārimajjhaṃva, dīpaṃvoghe mahaṇṇave;
::

::gathalast
Andhakāreva pajjoto, tvaṃ nosi saraṇaṃ ise.
::

::hangnum
1327\.
::

::gatha1
‘‘Atthañca dhammaṃ anusāsa maṃ ise, atītamaddhā aparādhitaṃ mayā;
::

::gathalast
Ācikkha me nārada suddhimaggaṃ, yathā ahaṃ no nirayaṃ pateyyaṃ’’.
::

::hangnum
1328\.
::

::gatha1
‘‘Yathā ahu dhataraṭṭho ( ) {note:ettha kiñci ūnaṃ viya dissati}, vessāmitto aṭṭhako yāmataggi;
::

::gathalast
Usindaro cāpi sivī ca rājā, paricārakā samaṇabrāhmaṇānaṃ.
::

::hangnum
1329\.
::

::gatha1
‘‘Ete caññe ca rājāno, ye saggavisayaṃ {note:sakkavisayaṃ (sī. pī.)} gatā;
::

::gathalast
Adhammaṃ parivajjetvā, dhammaṃ cara mahīpati.
::

::hangnum
1330\.
::

::gatha1
‘‘Annahatthā ca te byamhe, ghosayantu pure tava;
::

::gatha2
Ko chāto ko ca tasito, ko mālaṃ ko vilepanaṃ;
::

::gathalast
Nānārattānaṃ vatthānaṃ, ko naggo paridahissati.
::

::hangnum
1331\.
::

::gatha1
‘‘Ko {pb:T:2.0314}{pb:M:2.0274} panthe chattamāneti {note:chatta’mādeti (sī. syā. pī.)}, pādukā ca mudū subhā;
::

::gathalast
Iti sāyañca pāto ca, ghosayantu pure tava.
::

::hangnum
1332\.
::

::gatha1
‘‘Jiṇṇaṃ posaṃ gavassañca, māssu yuñja yathā pure;
::

::gathalast
Parihārañca dajjāsi, adhikārakato balī.
::

::hangnum
1333\.
::

::gatha1
‘‘Kāyo te rathasaññāto, manosārathiko lahu;
::

::gathalast
Avihiṃsāsāritakkho, saṃvibhāgapaṭicchado.
::

::hangnum
1334\.
::

::gatha1
‘‘Pādasaññamanemiyo, hatthasaññamapakkharo;
::

::gathalast
Kucchisaññamanabbhanto, vācāsaññamakūjano.
::

::hangnum
1335\.
::

::gatha1
‘‘Saccavākyasamattaṅgo, apesuññasusaññato;
::

::gathalast
Girāsakhilanelaṅgo, mitabhāṇisilesito.
::

::hangnum
1336\.
::

::gatha1
‘‘Saddhālobhasusaṅkhāro, nivātañjalikubbaro;
::

::gathalast
Athaddhatānatīsāko {note:atthaddhatānatīsāko (sī. pī.)}, sīlasaṃvaranandhano.
::

::hangnum
1337\.
::

::gatha1
‘‘Akkodhanamanugghātī, dhammapaṇḍarachattako;
::

::gathalast
Bāhusaccamapālambo, ṭhitacittamupādhiyo {note:dhiticittamupādhiyo (ka.)}.
::

::hangnum
1338\.
::

::gatha1
‘‘Kālaññutācittasāro, vesārajjatidaṇḍako;
::

::gathalast
Nivātavuttiyottako {note:nivātavuttiyottaṅgo (ka.)}, anatimānayugo lahu.
::

::hangnum
1339\.
::

::gatha1
‘‘Alīnacittasanthāro{pb:V:2.0199}, vuddhisevī rajohato;
::

::gathalast
Sati patodo dhīrassa, dhiti yogo ca rasmiyo.
::

::hangnum
1340\.
::

::gatha1
‘‘Mano dantaṃ pathaṃ neti {note:patha’nveti (sī. pī.)}, samadantehi vāhibhi;
::

::gathalast
Icchā {pb:T:2.0315} lobho ca kummaggo, ujumaggo ca saṃyamo.
::

::hangnum
1341\.
::

::gatha1
‘‘Rūpe sadde rase gandhe, vāhanassa padhāvato;
::

::gathalast
Paññā ākoṭanī rāja, tattha attāva sārathi.
::

::hangnum
1342\.
::

::gatha1
‘‘Sace etena yānena, samacariyā daḷhā dhiti;
::

::gathalast
Sabbakāmaduho rāja, na jātu nirayaṃ vaje’’.
::

::hangnum
1343\.
::

::gatha1
‘‘Alāto {pb:M:2.0275} devadattosi, sunāmo āsi bhaddaji;
::

::gathalast
Vijayo sāriputtosi, moggallānosi bījako.
::

::hangnum
1344\.
::

::gatha1
‘‘Sunakkhatto licchaviputto, guṇo āsi acelako;
::

::gathalast
Ānando sā rucā āsi, yā rājānaṃ pasādayi.
::

::hangnum
1345\.
::

::gatha1
‘‘Ūruveḷakassapo rājā, pāpadiṭṭhi tadā ahu;
::

::gathalast
Mahābrahmā bodhisatto, evaṃ dhāretha jātaka’’nti.
::

::centre
Mahānāradakassapajātakaṃ aṭṭhamaṃ.
::

#### 546. Vidhurajātakaṃ (9)

#### Dohaḷakaṇḍaṃ

::hangnum
1346\.
::

::gatha1
‘‘Paṇḍu kisiyāsi dubbalā, vaṇṇarūpaṃ {note:vaṇṇarūpe (ka.)} natavedisaṃ pure;
::

::gathalast
Vimale akkhāhi pucchitā, kīdisī tuyhaṃ sarīravedanā’’.
::

::hangnum
1347\.
::

::gatha1
‘‘Dhammo manujesu mātīnaṃ {note:mātinaṃ (sī. pī.)}, dohaḷo nāma janinda vuccati;
::

::gathalast
Dhammāhataṃ {pb:T:2.0316} nāgakuñjara, vidhurassa hadayābhipatthaye’’.
::

::hangnum
1348\.
::

::gatha1
‘‘Candaṃ kho tvaṃ dohaḷāyasi, sūriyaṃ vā atha vāpi mālutaṃ;
::

::gathalast
Dullabhañhi {note:dullabhe (sī. pī.)} vidhurassa dassanaṃ {note:dassane (sī. pī.)}, ko vidhuramidha mānayissati’’.
::

::hangnum
1349\.
::

::gatha1
‘‘Kinnu tāta tuvaṃ pajjhāyasi, padumaṃ hatthagataṃva te mukhaṃ;
::

::gathalast
Kinnu dummanarūposi issara, mā tvaṃ soci amittatāpana’’.
::

::hangnum
1350\.
::

::gatha1
‘‘Mātā {pb:V:2.0200}{pb:M:2.0276} hi tava irandhati {note:irandati (sī. syā. pī.)}, vidhurassa hadayaṃ dhaniyati;
::

::gathalast
Dullabhañhi vidhurassa dassanaṃ, ko vidhuramidha mānayissati’’.
::

::hangnum
1351\.
::

::gatha1
‘‘Tassa bhattupariyesanaṃ {note:bhattupariyesanaṃ (sī. pī.)} cara, yo vidhuramidha mānayissati’’;
::

::gathalast
‘‘Pituno ca sā sutvāna vākyaṃ, rattiṃ nikkhamma avassutiṃ cari’’.
::

::hangnum
1352\.
::

::gatha1
‘‘Ke gandhabbe rakkhase ca nāge, ke kimpurise cāpi mānuse;
::

::gathalast
Ke {pb:T:2.0317} paṇḍite sabbakāmadade {note:sabbakāmade (sī. pī.)}, dīgharattaṃ bhattā me bhavissati’’.
::

::hangnum
1353\.
::

::gatha1
‘‘Assāsa hessāmi te pati, bhattā te hessāmi anindalocane;
::

::gathalast
Paññā hi mamaṃ tathāvidhā, assāsa hessasi bhariyā mama.
::

::hangnum
1354\.
::

::gatha1
‘‘Avacāsi puṇṇakaṃ irandhatī {note:irandatī (sī. pī.)}, pubbapathānugatena cetasā;
::

::gathalast
Ehi gacchāma pitu mamantike {note:pitu mama santikaṃ (ka.)}, esova te etamatthaṃ pavakkhati.
::

::hangnum
1355\.
::

::gatha1
‘‘Alaṅkatā suvasanā, mālinī candanussadā;
::

::gathalast
Yakkhaṃ hatthe gahetvāna, pitusantikupāgami’’.
::

::hangnum
1356\.
::

::gatha1
‘‘Nāgavara vaco suṇohi me, patirūpaṃ paṭipajja suṅkiyaṃ;
::

::gathalast
Patthemi ahaṃ irandhatiṃ, tāya samaṅgiṃ karohi maṃ tuvaṃ.
::

::hangnum
1357\.
::

::gatha1
‘‘Sataṃ hatthī sataṃ assā, sataṃ assatarīrathā;
::

::gatha2
Sataṃ valabhiyo puṇṇā, nānāratnassa kevalā;
::

::gathalast
Te nāga paṭipajjassu, dhītaraṃ dehirandhatiṃ’’.
::

::hangnum
1358\.
::

::gatha1
‘‘Yāva {pb:T:2.0318}{pb:M:2.0277} āmantaye ñātī, mitte ca suhadajjane {note:suhadaṃjanaṃ (sī. pī.)};
::

::gathalast
Anāmanta kataṃ kammaṃ, taṃ pacchā anutappati’’.
::

::hangnum
1359\.
::

::gatha1
Tato so varuṇo nāgo, pavisitvā nivesanaṃ;
::

::gathalast
Bhariyaṃ āmantayitvāna, idaṃ vacanamabravi.
::

::hangnum
1360\.
::

::gatha1
‘‘Ayaṃ so puṇṇako yakkho, yācatī maṃ irandhatiṃ;
::

::gathalast
Bahunā vittalābhena, tassa dema piyaṃ mamaṃ’’.
::

::hangnum
1361\.
::

::gatha1
‘‘Na dhanena na vittena, labbhā amhaṃ irandhatī;
::

::gatha2
Sace ca kho hadayaṃ paṇḍitassa, dhammena laddhā idha māhareyya;
::

::gathalast
Etena vittena kumāri labbhā, nāññaṃ dhanaṃ uttari patthayāma’’.
::

::hangnum
1362\.
::

::gatha1
Tato so varuṇo nāgo, nikkhamitvā nivesanā;
::

::gathalast
Puṇṇakāmantayitvāna, idaṃ vacanamabravi.
::

::hangnum
1363\.
::

::gatha1
‘‘Na {pb:V:2.0201} dhanena na vittena, labbhā amhaṃ irandhatī;
::

::gatha2
Sace tuvaṃ hadayaṃ paṇḍitassa, dhammena laddhā idha māharesi;
::

::gathalast
Etena vittena kumāri labbhā, nāññaṃ dhanaṃ uttari patthayāma’’.
::

::hangnum
1364\.
::

::gatha1
‘‘Yaṃ paṇḍitotyeke vadanti loke, tameva bāloti punāhu aññe;
::

::gathalast
Akkhāhi {pb:T:2.0319} me vippavadanti ettha, kaṃ paṇḍitaṃ nāga tuvaṃ vadesi’’.
::

::hangnum
1365\.
::

::gatha1
‘‘Korabyarājassa dhanañcayassa {note:dhanañjayassa (sī. syā. pī.)}, yadi te suto vidhuro nāma kattā;
::

::gathalast
Ānehi taṃ paṇḍitaṃ dhammaladdhā, irandhatī padacarā {note:paddhacarā (sī. pī.), paṭṭhacarā (syā. ka.)} te hotu.
::

::hangnum
1366\.
::

::gatha1
‘‘Idañca sutvā varuṇassa vākyaṃ, uṭṭhāya yakkho paramappatīto;
::

::gathalast
Tattheva santo purisaṃ asaṃsi, ānehi ājaññamidheva yuttaṃ.
::

::hangnum
1367\.
::

::gatha1
‘‘Jātarūpamayā {pb:M:2.0278} kaṇṇā, kācamhicamayā {note:kācamhamayā (sī.), kācambhamayā (pī.)} khurā;
::

::gathalast
Jambonadassa pākassa, suvaṇṇassa uracchado’’.
::

::hangnum
1368\.
::

::gatha1
‘‘Devavāhavahaṃ yānaṃ, assamāruyha puṇṇako;
::

::gathalast
Alaṅkato kappitakesamassu, pakkāmi vehāyasamantalikkhe {note:antalikkhaṃ (ka.)}.
::

::hangnum
1369\.
::

::gatha1
‘‘So puṇṇako kāmarāgena {note:kāmavegena (sī. pī.)} giddho, irandhatiṃ nāgakaññaṃ jigīsaṃ {note:jigiṃsaṃ (sī. syā. pī.)};
::

::gathalast
Gantvāna taṃ bhūtapatiṃ yasassiṃ, iccabravī vessavaṇaṃ kuveraṃ.
::

::hangnum
1370\.
::

::gatha1
‘‘Bhogavatī nāma mandire, vāsā {pb:T:2.0320} hiraññavatīti vuccati;
::

::gathalast
Nagare nimmite kañcanamaye, maṇḍalassa uragassa niṭṭhitaṃ.
::

::hangnum
1371\.
::

::gatha1
‘‘Aṭṭālakā oṭṭhagīviyo, lohitaṅkassa masāragallino;
::

::gathalast
Pāsādettha silāmayā, sovaṇṇaratanehi chāditā.
::

::hangnum
1372\.
::

::gatha1
‘‘Ambā tilakā ca jambuyo, sattapaṇṇā mucalindaketakā;
::

::gathalast
Piyaṅgu {note:piyakā (sī. pī.), piyaṅgukā (syā.)} uddālakā sahā, uparibhaddakā sinduvārakā {note:bhinduvāritā (syā. pī.), bhindhavāritā (ka.)}.
::

::hangnum
1373\.
::

::gatha1
‘‘Campeyyakā nāgamallikā, bhaginīmālā atha mettha koliyā;
::

::gathalast
Ete dumā pariṇāmitā, sobhayanti uragassa mandiraṃ {note:mandire (syā. ka.)}.
::

::hangnum
1374\.
::

::gatha1
‘‘Khajjurettha {pb:M:2.0279} silāmayā, sovaṇṇadhuvapupphitā bahū;
::

::gathalast
Yattha vasato papātiko, nāgarājā varuṇo mahiddhiko.
::

::hangnum
1375\.
::

::gatha1
‘‘Tassa komārikā bhariyā, vimalā kañcanavelliviggahā;
::

::gathalast
Kālā {pb:T:2.0321} taruṇāva uggatā, pucimandatthanī cārudassanā.
::

::hangnum
1376\.
::

::gatha1
‘‘Lākhārasarattasucchavī{pb:V:2.0202}, kaṇikārāva nivātapupphitā {note:kaṇikārova nivātapupphito (sī. pī.)};
::

::gathalast
Tidivokacarāva accharā, vijjuvabbhaghanā vinissaṭā.
::

::hangnum
1377\.
::

::gatha1
‘‘Sā dohaḷinī suvimhitā, vidhurassa hadayaṃ dhaniyati;
::

::gathalast
Taṃ tesaṃ demi issara, tena te denti irandhatiṃ mamaṃ’’.
::

::hangnum
1378\.
::

::gatha1
‘‘So puṇṇako bhūtapatiṃ yasassiṃ, āmantaya vessavaṇaṃ kuveraṃ;
::

::gathalast
Tattheva santo {note:santaṃ (pī.)} purisaṃ asaṃsi, ānehi ājaññamidheva yuttaṃ.
::

::hangnum
1379\.
::

::gatha1
‘‘Jātarūpamayā kaṇṇā, kācamhicamayā khurā;
::

::gathalast
Jambonadassa pākassa, suvaṇṇassa uracchado.
::

::hangnum
1380\.
::

::gatha1
‘‘Devavāhavahaṃ yānaṃ, assamāruyha puṇṇako;
::

::gathalast
Alaṅkato kappitakesamassu, pakkāmi vehāyasamantalikkhe’’.
::

::hangnum
1381\.
::

::gatha1
‘‘So {pb:M:2.0280} aggamā rājagahaṃ surammaṃ, aṅgassa {pb:T:2.0322} rañño nagaraṃ durāyutaṃ {note:durāsadaṃ (syā.)};
::

::gathalast
Pahūtabhakkhaṃ bahuannapānaṃ, masakkasāraṃ viya vāsavassa.
::

::hangnum
1382\.
::

::gatha1
‘‘Mayūrakoñcāgaṇasampaghuṭṭhaṃ, dijābhighuṭṭhaṃ dijasaṅghasevitaṃ;
::

::gathalast
Nānāsakuntābhirudaṃ suvaṅgaṇaṃ {note:subhaṅgaṇaṃ (sī. pī.)}, pupphābhikiṇṇaṃ himavaṃva pabbataṃ.
::

::hangnum
1383\.
::

::gatha1
‘‘So puṇṇako vepulamābhirūhi {note:vepullamābhirucchi (sī. pī.)}, siluccayaṃ kimpurisānuciṇṇaṃ;
::

::gathalast
Anvesamāno maṇiratanaṃ uḷāraṃ, tamaddasā pabbatakūṭamajjhe.
::

::hangnum
1384\.
::

::gatha1
‘‘Disvā maṇiṃ pabhassaraṃ jātimantaṃ {note:jātivantaṃ (sī. syā.)}, manoharaṃ {note:dhanāharaṃ (sī. pī. ka.)} maṇiratanaṃ uḷāraṃ;
::

::gathalast
Daddallamānaṃ yasasā yasassinaṃ, obhāsatī vijjurivantalikkhe.
::

::hangnum
1385\.
::

::gatha1
‘‘Tamaggahī veḷuriyaṃ mahagghaṃ, manoharaṃ nāma mahānubhāvaṃ;
::

::gathalast
Ājaññamāruyha manomavaṇṇo, pakkāmi vehāyasamantalikkhe.
::

::hangnum
1386\.
::

::gatha1
‘‘So {pb:T:2.0323} aggamā {note:agamā (syā. pī. ka.)} nagaramindapatthaṃ, oruyhupāgacchi sabhaṃ kurūnaṃ;
::

::gathalast
Samāgate ekasataṃ samagge, avhettha yakkho avikampamāno.
::

::hangnum
1387\.
::

::gatha1
‘‘Ko nīdha raññaṃ varamābhijeti, kamābhijeyyāma varaddhanena {note:varaṃdhanena (sī. pī.)};
::

::gathalast
Kamanuttaraṃ ratanavaraṃ jināma, ko vāpi no jeti varaddhanena’’.
::

::hangnum
1388\.
::

::gatha1
‘‘Kuhiṃ {pb:M:2.0281} nu raṭṭhe tava jātibhūmi, na korabyasseva vaco tavedaṃ;
::

::gathalast
Abhītosi {note:abhibhosi (sī. pī.)} no vaṇṇanibhāya sabbe, akkhāhi me nāmañca bandhave ca’’.
::

::hangnum
1389\.
::

::gatha1
‘‘Kaccāyano māṇavakosmi rāja, anūnanāmo iti mavhayanti;
::

::gathalast
Aṅgesu me ñātayo bandhavā ca, akkhena devasmi idhānupatto’’.
::

::hangnum
1390\.
::

::gatha1
‘‘Kiṃ māṇavassa ratanāni atthi, ye taṃ jinanto hare akkhadhutto;
::

::gathalast
Bahūni rañño ratanāni atthi, te tvaṃ daliddo kathamavhayesi’’.
::

::hangnum
1391\.
::

::gatha1
‘‘Manoharo {pb:T:2.0324}{pb:V:2.0203} nāma maṇī mamāyaṃ, manoharaṃ maṇiratanaṃ uḷāraṃ;
::

::gathalast
Imañca ājaññamamittatāpanaṃ, etaṃ me jinitvā hare akkhadhutto’’.
::

::hangnum
1392\.
::

::gatha1
‘‘Eko maṇī māṇava kiṃ karissati, ājāniyeko pana kiṃ karissati;
::

::gathalast
Bahūni rañño maṇiratanāni atthi, ājāniyā vātajavā anappakā’’.
::

::centre
Dohaḷakaṇḍaṃ nāma.
::

#### Maṇikaṇḍaṃ

::hangnum
1393\.
::

::gatha1
‘‘Idañca me maṇiratanaṃ, passa tvaṃ dvipaduttama;
::

::gathalast
Itthīnaṃ viggahā cettha, purisānañca viggahā.
::

::hangnum
1394\.
::

::gatha1
‘‘Migānaṃ viggahā cettha, sakuṇānañca viggahā;
::

::gathalast
Nāgarājā supaṇṇā ca {note:nāgarāje supaṇṇe ca (sī. syā. pī.)}, maṇimhi passa nimmitaṃ.
::

::hangnum
1395\.
::

::gatha1
‘‘Hatthānīkaṃ {pb:M:2.0282} rathānīkaṃ, asse pattī ca vammine {note:dhajāni ca (pī.)};
::

::gathalast
Caturaṅginimaṃ senaṃ, maṇimhi passa nimmitaṃ.
::

::hangnum
1396\.
::

::gatha1
‘‘Hatthārohe anīkaṭṭhe, rathike pattikārake;
::

::gathalast
Balaggāni viyūḷhāni {note:viyūhāni (syā. ka.)}, maṇimhi passa nimmitaṃ.
::

::hangnum
1397\.
::

::gatha1
‘‘Puraṃ uddhāpasampannaṃ {note:uddāpasampannaṃ (sī. pī.), aṭṭālasampannaṃ (syā.)}, bahupākāratoraṇaṃ;
::

::gathalast
Siṅghāṭakesu bhūmiyo, maṇimhi passa nimmitaṃ.
::

::hangnum
1398\.
::

::gatha1
‘‘Esikā {pb:T:2.0325} parikhāyo ca, palikhaṃ aggaḷāni ca;
::

::gathalast
Aṭṭālake ca dvāre ca, maṇimhi passa nimmitaṃ.
::

::hangnum
1399\.
::

::gatha1
‘‘Passa toraṇamaggesu, nānādijā gaṇā bahū;
::

::gathalast
Haṃsā koñcā mayūrā ca, cakkavākā ca kukkuhā.
::

::hangnum
1400\.
::

::gatha1
‘‘Kuṇālakā bahū citrā, sikhaṇḍī jīvajīvakā;
::

::gathalast
Nānādijagaṇākiṇṇaṃ, maṇimhi passa nimmitaṃ.
::

::hangnum
1401\.
::

::gatha1
‘‘Passa nagaraṃ supākāraṃ, abbhutaṃ lomahaṃsanaṃ;
::

::gathalast
Samussitadhajaṃ rammaṃ, soṇṇavālukasanthataṃ.
::

::hangnum
1402\.
::

::gatha1
‘‘Passettha {note:passa tvaṃ (sī. pī.)} paṇṇasālāyo, vibhattā bhāgaso mitā;
::

::gathalast
Nivesane nivese ca, sandhibyūhe pathaddhiyo.
::

::hangnum
1403\.
::

::gatha1
‘‘Pānāgāre {pb:V:2.0204} ca soṇḍe ca, sūnā {note:sūṇā (sī. pī.), suddā (syā. ka.)} odaniyā gharā;
::

::gathalast
Vesī ca gaṇikāyo ca, maṇimhi passa nimmitaṃ.
::

::hangnum
1404\.
::

::gatha1
‘‘Mālākāre ca rajake, gandhike atha dussike;
::

::gathalast
Suvaṇṇakāre maṇikāre, maṇimhi passa nimmitaṃ.
::

::hangnum
1405\.
::

::gatha1
‘‘Āḷārike ca sūde ca, naṭanāṭakagāyino;
::

::gathalast
Pāṇissare kumbhathūnike, maṇimhi passa nimmitaṃ.
::

::hangnum
1406\.
::

::gatha1
‘‘Passa bherī mudiṅgā ca, saṅkhā paṇavadindimā;
::

::gathalast
Sabbañca tāḷāvacaraṃ, maṇimhi passa nimmitaṃ.
::

::hangnum
1407\.
::

::gatha1
‘‘Sammatālañca {pb:M:2.0283} vīṇañca, naccagītaṃ suvāditaṃ;
::

::gathalast
Tūriyatāḷitasaṅghuṭṭhaṃ{pb:T:2.0326}, maṇimhi passa nimmitaṃ.
::

::hangnum
1408\.
::

::gatha1
‘‘Laṅghikā muṭṭhikā cettha, māyākārā ca sobhiyā;
::

::gathalast
Vetālike {note:vettalike (ka.)} ca jalle ca, maṇimhi passa nimmitaṃ.
::

::hangnum
1409\.
::

::gatha1
‘‘Samajjā cettha vattanti, ākiṇṇā naranāribhi;
::

::gathalast
Mañcātimañce bhūmiyo, maṇimhi passa nimmitaṃ.
::

::hangnum
1410\.
::

::gatha1
‘‘Passa malle samajjasmiṃ, phoṭente {note:pāṭhente (sī. syā. pī.)} diguṇaṃ bhujaṃ;
::

::gathalast
Nihate nihatamāne ca, maṇimhi passa nimmitaṃ.
::

::hangnum
1411\.
::

::gatha1
‘‘Passa pabbatapādesu, nānāmigagaṇā bahū;
::

::gathalast
Sīhā byagghā varāhā ca, acchakokataracchayo.
::

::hangnum
1412\.
::

::gatha1
‘‘Palāsādā gavajā ca, mahiṃsā rohitā rurū;
::

::gathalast
Eṇeyyā ca varāhā {note:sarabhā (syā.)} ca, gaṇino nīka {note:niṅka (sī. syā. pī.)} sūkarā.
::

::hangnum
1413\.
::

::gatha1
‘‘Kadalimigā bahū citrā, biḷārā sasakaṇṭakā;
::

::gathalast
Nānāmigagaṇākiṇṇaṃ, maṇimhi passa nimmitaṃ.
::

::hangnum
1414\.
::

::gatha1
‘‘Najjāyo supatitthāyo, soṇṇavālukasanthatā;
::

::gathalast
Acchā savanti ambūni, macchagumbanisevitā.
::

::hangnum
1415\.
::

::gatha1
‘‘Kumbhīlā makarā cettha, susumārā ca kacchapā;
::

::gathalast
Pāṭhīnā pāvusā macchā, balajā {note:valajā (sī.), vālajā (pī.)} muñjarohitā.
::

::hangnum
1416\.
::

::gatha1
‘‘Nānādijagaṇākiṇṇā, nānādumagaṇāyutā;
::

::gathalast
Veḷuriyaka-rodāyo {note:veḷuriyaphalakarodāyo (sī.)}, maṇimhi passa nimmitaṃ.
::

::hangnum
1417\.
::

::gatha1
‘‘Passettha {pb:T:2.0327} pokkharaṇiyo, suvibhattā catuddisā;
::

::gathalast
Nānādijagaṇākiṇṇā, puthulomanisevitā.
::

::hangnum
1418\.
::

::gatha1
‘‘Samantodakasampannaṃ{pb:V:2.0205}, mahiṃ sāgarakuṇḍalaṃ;
::

::gathalast
Upetaṃ vanarājehi, maṇimhi passa nimmitaṃ.
::

::hangnum
1419\.
::

::gatha1
‘‘Purato videhe passa, goyāniye ca pacchato;
::

::gathalast
Kuruyo jambudīpañca, maṇimhi passa nimmitaṃ.
::

::hangnum
1420\.
::

::gatha1
‘‘Passa {pb:M:2.0284} candaṃ sūriyañca, obhāsante catuddisā;
::

::gathalast
Sineruṃ anupariyante, maṇimhi passa nimmitaṃ.
::

::hangnum
1421\.
::

::gatha1
‘‘Sineruṃ himavantañca, sāgarañca mahītalaṃ {note:mahiddhikaṃ (sī. pī.), mahiddhiyaṃ (syā.)};
::

::gathalast
Cattāro ca mahārāje, maṇimhi passa nimmitaṃ.
::

::hangnum
1422\.
::

::gatha1
‘‘Ārāme vanagumbe ca, pāṭiye {note:piṭṭhiye (ka.)} ca siluccaye;
::

::gathalast
Ramme kimpurisākiṇṇe, maṇimhi passa nimmitaṃ.
::

::hangnum
1423\.
::

::gatha1
‘‘Phārusakaṃ cittalataṃ, missakaṃ nandanaṃ vanaṃ;
::

::gathalast
Vejayantañca pāsādaṃ, maṇimhi passa nimmitaṃ.
::

::hangnum
1424\.
::

::gatha1
‘‘Sudhammaṃ tāvatiṃsañca, pārichattañca pupphitaṃ;
::

::gathalast
Erāvaṇaṃ nāgarājaṃ, maṇimhi passa nimmitaṃ.
::

::hangnum
1425\.
::

::gatha1
‘‘Passettha devakaññāyo, nabhā vijjurivuggatā;
::

::gathalast
Nandane vicarantiyo, maṇimhi passa nimmitaṃ.
::

::hangnum
1426\.
::

::gatha1
‘‘Passettha devakaññāyo, devaputtapalobhinī;
::

::gathalast
Devaputte {pb:T:2.0328} ramamāne {note:caramāne (sī. pī.)}, maṇimhi passa nimmitaṃ.
::

::hangnum
1427\.
::

::gatha1
‘‘Parosahassapāsāde, veḷuriyaphalasanthate;
::

::gathalast
Pajjalante ca {note:pajjalantena (sī. syā. pī.)} vaṇṇena, maṇimhi passa nimmitaṃ.
::

::hangnum
1428\.
::

::gatha1
‘‘Tāvatiṃse ca yāme ca, tusite cāpi nimmite;
::

::gathalast
Paranimmitavasavattino {note:paranimmitābhiratino (sī. pī.)}, maṇimhi passa nimmitaṃ.
::

::hangnum
1429\.
::

::gatha1
‘‘Passettha pokkharaṇiyo, vippasannodikā sucī;
::

::gathalast
Mandālakehi sañchannā, padumuppalakehi ca.
::

::hangnum
1430\.
::

::gatha1
‘‘Dasettha rājiyo setā, dasanīlā {note:dassanīyā (ka.)} manoramā;
::

::gathalast
Cha piṅgalā pannarasa, haliddā ca catuddasa.
::

::hangnum
1431\.
::

::gatha1
‘‘Vīsati tattha sovaṇṇā, vīsati rajatāmayā;
::

::gathalast
Indagopakavaṇṇābhā, tāva dissanti tiṃsati.
::

::hangnum
1432\.
::

::gatha1
‘‘Dasettha kāḷiyo chacca, mañjeṭṭhā pannavīsati;
::

::gathalast
Missā bandhukapupphehi, nīluppalavicittikā.
::

::hangnum
1433\.
::

::gatha1
‘‘Evaṃ {pb:V:2.0206}{pb:M:2.0285} sabbaṅgasampannaṃ, accimantaṃ pabhassaraṃ;
::

::gathalast
Odhisuṅkaṃ mahārāja, passa tvaṃ dvipaduttama’’.
::

::centre
Maṇikaṇḍaṃ nāma.
::

#### Akkhakaṇḍaṃ

::hangnum
1434\.
::

::gatha1
‘‘Upāgataṃ rāja mupehi lakkhaṃ, netādisaṃ maṇiratanaṃ tavatthi;
::

::gathalast
Dhammena jissāma {note:jiyyāma (sī. syā. pī.)} asāhasena, jito ca no khippamavākarohi.
::

::hangnum
1435\.
::

::gatha1
‘‘Pañcāla {pb:T:2.0329} -paccuggata-sūrasena, macchā {note:majjhā (ka.)} ca maddā saha kekakebhi;
::

::gathalast
Passantu note asaṭhena yuddhaṃ, na no sabhāyaṃ na karonti kiñci’’.
::

::hangnum
1436\.
::

::gatha1
‘‘Te pāvisuṃ akkhamadena mattā, rājā kurūnaṃ puṇṇako cāpi yakkho;
::

::gathalast
Rājā kaliṃ viccinamaggahesi, kaṭaṃ aggahī puṇṇako nāma yakkho.
::

::hangnum
1437\.
::

::gatha1
‘‘Te tattha jūte ubhaye samāgate, raññaṃ sakāse sakhīnañca majjhe;
::

::gathalast
Ajesi yakkho naravīraseṭṭhaṃ, tatthappanādo tumulo babhūva’’.
::

::hangnum
1438\.
::

::gatha1
‘‘Jayo mahārāja parājayo ca, āyūhataṃ aññatarassa hoti;
::

::gathalast
Janinda jīnosi {note:jinnosi (syā.), jitosi (pī.) jinomhi (ka.)} varaddhanena, jito ca me khippamavākarohi’’.
::

::hangnum
1439\.
::

::gatha1
‘‘Hatthī {pb:M:2.0286} gavassā maṇikuṇḍalā ca, yañcāpi mayhaṃ {note:aññaṃ (ka.)} ratanaṃ pathabyā;
::

::gathalast
Gaṇhāhi kaccāna varaṃ dhanānaṃ, ādāya {pb:T:2.0330} yenicchasi tena gaccha’’.
::

::hangnum
1440\.
::

::gatha1
‘‘Hatthī gavassā maṇikuṇḍalā ca, yañcāpi tuyhaṃ ratanaṃ pathabyā;
::

::gathalast
Tesaṃ varo vidhuro nāma kattā, so me jito taṃ me avākarohi’’.
::

::hangnum
1441\.
::

::gatha1
‘‘Attā ca me so saraṇaṃ gatī ca, dīpo ca leṇo ca parāyaṇo ca;
::

::gathalast
Asantuleyyo mama so dhanena, pāṇena me sādiso esa kattā’’.
::

::hangnum
1442\.
::

::gatha1
‘‘Ciraṃ vivādo mama tuyhañcassa, kāmañca pucchāma tameva gantvā;
::

::gathalast
Esova no vivaratu etamatthaṃ, yaṃ vakkhatī hotu kathā {note:tathā (syā. ka.)} ubhinnaṃ’’.
::

::hangnum
1443\.
::

::gatha1
‘‘Addhā hi saccaṃ bhaṇasi, na ca māṇava sāhasaṃ;
::

::gathalast
Tameva gantvā pucchāma, tena tussāmubho janā’’.
::

::hangnum
1444\.
::

::gatha1
‘‘Saccaṃ nu devā vidahū kurūnaṃ, dhamme ṭhitaṃ vidhuraṃ nāmamaccaṃ;
::

::gathalast
Dāsosi rañño uda vāsi ñāti, vidhuroti saṅkhā katamāsi loke’’.
::

::hangnum
1445\.
::

::gatha1
‘‘Āmāyadāsāpi {pb:V:2.0207} bhavanti heke, dhanena {pb:T:2.0331} kītāpi bhavanti dāsā;
::

::gathalast
Sayampi heke upayanti dāsā, bhayā paṇunnāpi bhavanti dāsā.
::

::hangnum
1446\.
::

::gatha1
‘‘Ete {pb:M:2.0287} narānaṃ caturova dāsā, addhā hi yonito ahampi jāto;
::

::gatha2
Bhavo ca rañño abhavo ca rañño, dāsāhaṃ devassa parampi gantvā;
::

::gathalast
Dhammena maṃ māṇava tuyha dajjā’’.
::

::hangnum
1447\.
::

::gatha1
‘‘Ayaṃ {note:ayampi (syā. ka.)} dutīyo vijayo mamajja, puṭṭho hi kattā vivarettha {note:vivarittha (sī. syā. ka.)} pañhaṃ;
::

::gathalast
Adhammarūpo vata rājaseṭṭho, subhāsitaṃ nānujānāsi mayhaṃ’’.
::

::hangnum
1448\.
::

::gatha1
‘‘Evaṃ ce no so vivarettha pañhaṃ, dāsohamasmi na ca khosmi ñāti;
::

::gatha2
Gaṇhāhi kaccāna varaṃ dhanānaṃ, ādāya yenicchasi tena gaccha’’.
::

::centre
Akkhakaṇḍaṃ nāma.
::

#### Gharāvāsapañhā

::hangnum
1449\.
::

::gatha1
‘‘Vidhura vasamānāssa, gahaṭṭhassa sakaṃ gharaṃ;
::

::gathalast
Khemā vutti kathaṃ assa, kathannu assa saṅgaho.
::

::hangnum
1450\.
::

::gatha1
‘‘Abyābajjhaṃ {note:abyāpajjhaṃ (sī. syā. pī.)} kathaṃ assa, saccavādī ca māṇavo;
::

::gathalast
Asmā {pb:T:2.0332} lokā paraṃ lokaṃ, kathaṃ pecca na socati’’.
::

::hangnum
1451\.
::

::gatha1
Taṃ tattha gatimā dhitimā, matimā atthadassimā;
::

::gathalast
Saṅkhātā {note:saṅkhāto (ka.)} sabbadhammānaṃ, vidhuro etadabravi.
::

::hangnum
1452\.
::

::gatha1
‘‘Na sādhāraṇadārassa, na bhuñje sādumekako;
::

::gathalast
Na seve lokāyatikaṃ, netaṃ paññāya vaḍḍhanaṃ.
::

::hangnum
1453\.
::

::gatha1
‘‘Sīlavā vattasampanno, appamatto vicakkhaṇo;
::

::gathalast
Nivātavutti atthaddho, surato sakhilo mudu.
::

::hangnum
1454\.
::

::gatha1
‘‘Saṅgahetā {pb:M:2.0288} ca mittānaṃ, saṃvibhāgī vidhānavā;
::

::gathalast
Tappeyya annapānena, sadā samaṇabrāhmaṇe.
::

::hangnum
1455\.
::

::gatha1
‘‘Dhammakāmo sutādhāro, bhaveyya paripucchako;
::

::gathalast
Sakkaccaṃ payirupāseyya, sīlavante bahussute.
::

::hangnum
1456\.
::

::gatha1
‘‘Gharamāvasamānassa, gahaṭṭhassa sakaṃ gharaṃ;
::

::gathalast
Khemā vutti siyā evaṃ, evaṃ nu assa saṅgaho.
::

::hangnum
1457\.
::

::gatha1
‘‘Abyābajjhaṃ {pb:V:2.0208} siyā evaṃ, saccavādī ca māṇavo;
::

::gathalast
Asmā lokā paraṃ lokaṃ, evaṃ pecca na socati’’.
::

::centre
Gharāvāsapañhā nāma.
::

::centre
Lakkhaṇakaṇḍaṃ
::

::hangnum
1458\.
::

::gatha1
‘‘Ehi dāni gamissāma, dinno no issarena me;
::

::gathalast
Mamevatthaṃ {note:tamevatthaṃ (pī.)} paṭipajja, esa dhammo sanantano’’.
::

::hangnum
1459\.
::

::gatha1
‘‘Jānāmi māṇava tayāhamasmi, dinnohamasmi tava issarena;
::

::gathalast
Tīhañca {pb:T:2.0333} taṃ vāsayemu agāre, yenaddhunā anusāsemu putte’’.
::

::hangnum
1460\.
::

::gatha1
‘‘Taṃ me tathā hotu vasemu tīhaṃ, kurutaṃ bhavajja gharesu kiccaṃ;
::

::gathalast
Anusāsataṃ puttadāre bhavajja, yathā tayī pecca {note:pacchā (sī. pī.)} sukhī bhaveyya’’.
::

::hangnum
1461\.
::

::gatha1
‘‘Sādhūti vatvāna pahūtakāmo, pakkāmi yakkho vidhurena saddhiṃ;
::

::gathalast
Taṃ kuñjarājaññahayānuciṇṇaṃ, pāvekkhi antepuramariyaseṭṭho’’.
::

::hangnum
1462\.
::

::gatha1
‘‘Koñcaṃ mayūrañca piyañca ketaṃ, upāgami tattha surammarūpaṃ;
::

::gathalast
Pahūtabhakkhaṃ bahuannapānaṃ, masakkasāraṃ viya vāsavassa’’.
::

::hangnum
1463\.
::

::gatha1
‘‘Tattha {pb:M:2.0289} naccanti gāyanti, avhāyanti varāvaraṃ;
::

::gathalast
Accharā viya devesu, nāriyo samalaṅkatā.
::

::hangnum
1464\.
::

::gatha1
‘‘Samaṅgikatvā pamadāhi yakkhaṃ, annena pānena ca dhammapālo;
::

::gathalast
Atthattha {note:aggattha (syā. aṭṭha.)} mevānuvicintayanto, pāvekkhi bhariyāya tadā sakāse.
::

::hangnum
1465\.
::

::gatha1
‘‘Taṃ {pb:T:2.0334} candanagandharasānulittaṃ, suvaṇṇajambonadanikkhasādisaṃ;
::

::gathalast
Bhariyaṃvacā ehi suṇohi bhoti, puttāni āmantaya tambanette.
::

::hangnum
1466\.
::

::gatha1
‘‘Sutvāna vākyaṃ patino anujjā {note:anojā (syā. ka.)}, suṇisaṃvaca tambanakhiṃ sunettaṃ;
::

::gathalast
Āmantaya vammadharāni cete, puttāni indīvarapupphasāme’’.
::

::hangnum
1467\.
::

::gatha1
‘‘Te āgate muddhani dhammapālo, cumbitvā putte avikampamāno;
::

::gathalast
Āmantayitvāna avoca vākyaṃ, dinnāhaṃ raññā idha māṇavassa.
::

::hangnum
1468\.
::

::gatha1
‘‘Tassajjahaṃ attasukhī vidheyyo, ādāya yenicchati tena gacchati;
::

::gathalast
Ahañca vo sāsitumāgatosmi {note:anusāsituṃ āgatosmi (syā. ka.)}, kathaṃ ahaṃ aparittāya gacche.
::

::hangnum
1469\.
::

::gatha1
‘‘Sace {pb:V:2.0209}{pb:M:2.0290} vo rājā kururaṭṭhavāsī {note:kurukhettavāsī (sī. pī.)}, janasandho puccheyya pahūtakāmo;
::

::gathalast
Kimābhijānātha pure purāṇaṃ, kiṃ vo pitā anusāse puratthā.
::

::hangnum
1470\.
::

::gatha1
‘‘Samāsanā {pb:T:2.0335} hotha mayāva sabbe, konīdha rañño abbhatiko manusso;
::

::gatha2
Tamañjaliṃ kariya vadetha evaṃ, mā hevaṃ deva na hi esa dhammo;
::

::gathalast
Viyaggharājassa nihīnajacco, samāsano deva kathaṃ bhaveyya’’.
::

::centre
Lakkhaṇakaṇḍaṃ {note:pekkhaṇakaṇḍaṃ (sī. ka.)} nāma.
::

#### Rājavasati

::hangnum
1471\.
::

::gatha1
‘‘So ca putte {note:mitte (sī. pī.)} amacce ca, ñātayo suhadajjane;
::

::gathalast
Alīnamanasaṅkappo, vidhuro etadabravi.
::

::hangnum
1472\.
::

::gatha1
‘‘Ethayyo {note:ethayyā (syā.)} rājavasatiṃ, nisīditvā suṇātha me;
::

::gathalast
Yathā rājakulaṃ patto, yasaṃ poso nigacchati.
::

::hangnum
1473\.
::

::gatha1
‘‘Na hi rājakulaṃ patto, aññāto labhate yasaṃ;
::

::gathalast
Nāsūro nāpi dummedho, nappamatto kudācanaṃ.
::

::hangnum
1474\.
::

::gatha1
‘‘Yadāssa sīlaṃ paññañca, soceyyaṃ cādhigacchati;
::

::gathalast
Atha vissasate tyamhi, guyhañcassa na rakkhati.
::

::hangnum
1475\.
::

::gatha1
‘‘Tulā yathā paggahitā, samadaṇḍā sudhāritā;
::

::gathalast
Ajjhiṭṭho na vikampeyya, sa rājavasatiṃ vase.
::

::hangnum
1476\.
::

::gatha1
‘‘Tulā yathā paggahitā, samadaṇḍā sudhāritā;
::

::gathalast
Sabbāni abhisambhonto, sa rājavasatiṃ vase.
::

::hangnum
1477\.
::

::gatha1
‘‘Divā {pb:T:2.0336} vā yadi vā rattiṃ, rājakiccesu paṇḍito;
::

::gathalast
Ajjhiṭṭho na vikampeyya, sa rājavasatiṃ vase.
::

::hangnum
1478\.
::

::gatha1
‘‘Divā {pb:M:2.0291} vā yadi vā rattiṃ, rājakiccesu paṇḍito;
::

::gathalast
Sabbāni abhisambhonto, sa rājavasatiṃ vase.
::

::hangnum
1479\.
::

::gatha1
‘‘Yo cassa sukato maggo, rañño suppaṭiyādito;
::

::gathalast
Na tena vutto gaccheyya, sa rājavasatiṃ vase.
::

::hangnum
1480\.
::

::gatha1
‘‘Na rañño sadisaṃ {note:samakaṃ (sī. syā. pī.)} bhuñje, kāmabhoge kudācanaṃ;
::

::gathalast
Sabbattha pacchato gacche, sa rājavasatiṃ vase.
::

::hangnum
1481\.
::

::gatha1
‘‘Na {pb:V:2.0210} rañño sadisaṃ vatthaṃ, na mālaṃ na vilepanaṃ;
::

::gatha2
Ākappaṃ sarakuttiṃ vā, na rañño sadisamācare;
::

::gathalast
Aññaṃ kareyya ākappaṃ, sa rājavasatiṃ vase.
::

::hangnum
1482\.
::

::gatha1
‘‘Kīḷe rājā amaccehi, bhariyāhi parivārito;
::

::gathalast
Nāmacco rājabhariyāsu, bhāvaṃ kubbetha paṇḍito.
::

::hangnum
1483\.
::

::gatha1
‘‘Anuddhato acapalo, nipako saṃvutindriyo;
::

::gathalast
Manopaṇidhisampanno, sa rājavasatiṃ vase.
::

::hangnum
1484\.
::

::gatha1
‘‘Nāssa bhariyāhi kīḷeyya, na manteyya rahogato;
::

::gathalast
Nāssa kosā dhanaṃ gaṇhe, sa rājavasatiṃ vase.
::

::hangnum
1485\.
::

::gatha1
‘‘Na niddaṃ bahu maññeyya {note:na niddannaṃ bahuṃ maññe (sī. pī.)}, na madāya suraṃ pive;
::

::gathalast
Nāssa dāye mige haññe, sa rājavasatiṃ vase.
::

::hangnum
1486\.
::

::gatha1
‘‘Nāssa pīṭhaṃ na pallaṅkaṃ, na kocchaṃ na nāvaṃ {note:nāgaṃ (sī. pī.)} rathaṃ;
::

::gathalast
Sammatomhīti {pb:T:2.0337} ārūhe, sa rājavasatiṃ vase.
::

::hangnum
1487\.
::

::gatha1
‘‘Nātidūre bhaje {note:bhave (sī. pī.)} rañño, nāccāsanne vicakkhaṇo;
::

::gathalast
Sammukhañcassa tiṭṭheyya, sandissanto sabhattuno.
::

::hangnum
1488\.
::

::gatha1
‘‘Na ve {note:me (syā. ka.)} rājā sakhā hoti, na rājā hoti methuno;
::

::gathalast
Khippaṃ kujjhanti rājāno, sūkena’kkhīva ghaṭṭitaṃ.
::

::hangnum
1489\.
::

::gatha1
‘‘Na pūjito maññamāno, medhāvī paṇḍito naro;
::

::gathalast
Pharusaṃ patimanteyya, rājānaṃ parisaṃgataṃ.
::

::hangnum
1490\.
::

::gatha1
‘‘Laddhadvāro {pb:M:2.0292} labhe dvāraṃ {note:laddhavārolabhe vāraṃ (pī.)}, neva rājūsu vissase;
::

::gathalast
Aggīva saṃyato tiṭṭhe {note:aggīva yato tiṭṭheyya (sī. pī.)}, sa rājavasatiṃ vase.
::

::hangnum
1491\.
::

::gatha1
‘‘Puttaṃ vā bhātaraṃ vā saṃ, sampaggaṇhāti khattiyo;
::

::gatha2
Gāmehi nigamehi vā, raṭṭhehi janapadehi vā;
::

::gathalast
Tuṇhībhūto upekkheyya, na bhaṇe chekapāpakaṃ.
::

::hangnum
1492\.
::

::gatha1
‘‘Hatthārohe anīkaṭṭhe, rathike pattikārake;
::

::gatha2
Tesaṃ kammāvadānena {note:kammāpavādena (syā.)}, rājā vaḍḍheti vetanaṃ;
::

::gathalast
Na tesaṃ antarā gacche, sa rājavasatiṃ vase.
::

::hangnum
1493\.
::

::gatha1
‘‘Cāpovūnudaro dhīro {note:cāpova oname dhīro (syā.)}, vaṃsovāpi pakampaye;
::

::gathalast
Paṭilomaṃ na vatteyya, sa rājavasatiṃ vase.
::

::hangnum
1494\.
::

::gatha1
‘‘Cāpovūnudaro {pb:V:2.0211} assa, macchovassa ajivhavā {note:ajivhatā (syā. ka.)};
::

::gathalast
Appāsī nipako sūro, sa rājavasatiṃ vase.
::

::hangnum
1495\.
::

::gatha1
‘‘Na {pb:T:2.0338} bāḷhaṃ itthiṃ gaccheyya, sampassaṃ tejasaṅkhayaṃ;
::

::gathalast
Kāsaṃ sāsaṃ daraṃ balyaṃ, khīṇamedho nigacchati.
::

::hangnum
1496\.
::

::gatha1
‘‘Nātivelaṃ pabhāseyya, na tuṇhī sabbadā siyā;
::

::gathalast
Avikiṇṇaṃ mitaṃ vācaṃ, patte kāle udīraye.
::

::hangnum
1497\.
::

::gatha1
‘‘Akkodhano asaṅghaṭṭo, sacco saṇho apesuṇo;
::

::gathalast
Samphaṃ giraṃ na bhāseyya, sa rājavasatiṃ vase.
::

::hangnum
1498\.
::

::gatha1
{note:ayaṃ gāthā natthi pī. potthake} ‘‘Mātāpettibharo assa, kule jeṭṭhāpacāyiko;
::

::gathalast
Saṇho sakhilasambhāso {note:hiriottappasampanno (sī. ka.)}, sa rājavasatiṃ vase {note:ayaṃ gāthā natthi pī. potthake}.
::

::hangnum
1499\.
::

::gatha1
‘‘Vinīto sippavā danto, katatto niyato mudu;
::

::gathalast
Appamatto suci dakkho, sa rājavasatiṃ vase.
::

::hangnum
1500\.
::

::gatha1
‘‘Nivātavutti vuddhesu, sappatisso sagāravo;
::

::gathalast
Surato sukhasaṃvāso, sa rājavasatiṃ vase.
::

::hangnum
1501\.
::

::gatha1
‘‘Ārakā {pb:M:2.0293} parivajjeyya, sahituṃ pahitaṃ janaṃ;
::

::gathalast
Bhattāraññevudikkheyya, na ca aññassa rājino.
::

::hangnum
1502\.
::

::gatha1
‘‘Samaṇe brāhmaṇe cāpi, sīlavante bahussute;
::

::gathalast
Sakkaccaṃ payirupāseyya, sa rājavasatiṃ vase.
::

::hangnum
1503\.
::

::gatha1
‘‘Samaṇe brāhmaṇe cāpi, sīlavante bahussute;
::

::gathalast
Sakkaccaṃ anuvāseyya, sa rājavasatiṃ vase.
::

::hangnum
1504\.
::

::gatha1
‘‘Samaṇe brāhmaṇe cāpi, sīlavante bahussute;
::

::gathalast
Tappeyya {pb:T:2.0339} annapānena, sa rājavasatiṃ vase.
::

::hangnum
1505\.
::

::gatha1
‘‘Samaṇe brāhmaṇe cāpi, sīlavante bahussute;
::

::gathalast
Āsajja paññe sevetha, ākaṅkhaṃ vuddhimattano.
::

::hangnum
1506\.
::

::gatha1
‘‘Dinnapubbaṃ na hāpeyya, dānaṃ samaṇabrāhmaṇe;
::

::gathalast
Na ca kiñci nivāreyya, dānakāle vaṇibbake.
::

::hangnum
1507\.
::

::gatha1
‘‘Paññavā buddhisampanno, vidhānavidhikovido;
::

::gathalast
Kālaññū samayaññū ca, sa rājavasatiṃ vase.
::

::hangnum
1508\.
::

::gatha1
‘‘Uṭṭhātā kammadheyyesu, appamatto vicakkhaṇo;
::

::gathalast
Susaṃvihītakammanto, sa rājavasatiṃ vase.
::

::hangnum
1509\.
::

::gatha1
‘‘Khalaṃ {pb:V:2.0212} sālaṃ pasuṃ khettaṃ, gantā cassa abhikkhaṇaṃ;
::

::gathalast
Mitaṃ dhaññaṃ nidhāpeyya, mitaṃva pācaye ghare.
::

::hangnum
1510\.
::

::gatha1
‘‘Puttaṃ vā bhātaraṃ vā saṃ, sīlesu asamāhitaṃ;
::

::gatha2
Anaṅgavā hi te bālā, yathā petā tatheva te;
::

::gathalast
Coḷañca nesaṃ piṇḍañca, āsīnānaṃ padāpaye.
::

::hangnum
1511\.
::

::gatha1
‘‘Dāse kammakare pesse, sīlesu susamāhite;
::

::gathalast
Dakkhe uṭṭhānasampanne, ādhipaccamhi ṭhāpaye.
::

::hangnum
1512\.
::

::gatha1
‘‘Sīlavā ca alolo {note:alobho (syā. ka.)} ca, anurakkho {note:anuratto (sī. pī.)} ca rājino;
::

::gathalast
Āvī raho hito tassa, sa rājavasatiṃ vase.
::

::hangnum
1513\.
::

::gatha1
‘‘Chandaññū {pb:M:2.0294} rājino cassa, cittaṭṭho assa rājino;
::

::gathalast
Asaṅkusakavutti’ssa, sa rājavasatiṃ vase.
::

::hangnum
1514\.
::

::gatha1
‘‘Ucchādaye {pb:T:2.0340} ca nhāpaye {note:acchādane ca nhāpe ca (syā. ka.)}, dhove pāde adhosiraṃ;
::

::gathalast
Āhatopi na kuppeyya, sa rājavasatiṃ vase.
::

::hangnum
1515\.
::

::gatha1
‘‘Kumbhampañjaliṃ kariyā {note:kuriyā (sī.)}, cāṭañcāpi {note:vāyasaṃ vā (sī. pī.)} padakkhiṇaṃ;
::

::gathalast
Kimeva sabbakāmānaṃ, dātāraṃ dhīramuttamaṃ.
::

::hangnum
1516\.
::

::gatha1
‘‘Yo deti sayanaṃ vatthaṃ, yānaṃ āvasathaṃ gharaṃ;
::

::gathalast
Pajjunnoriva bhūtāni, bhogehi abhivassati.
::

::hangnum
1517\.
::

::gatha1
‘‘Esayyo rājavasati, vattamāno yathā naro;
::

::gathalast
Ārādhayati rājānaṃ, pūjaṃ labhati bhattusu’’.
::

::centre
Rājavasati nāma.
::

#### Antarapeyyālaṃ

::hangnum
1518\.
::

::gatha1
‘‘Evaṃ samanusāsitvā, ñātisaṅghaṃ vicakkhaṇo;
::

::gathalast
Parikiṇṇo suhadehi, rājānamupasaṅkami.
::

::hangnum
1519\.
::

::gatha1
‘‘Vanditvā sirasā pāde, katvā ca naṃ padakkhiṇaṃ;
::

::gathalast
Vidhuro avaca rājānaṃ, paggahetvāna añjaliṃ.
::

::hangnum
1520\.
::

::gatha1
‘‘Ayaṃ maṃ māṇavo neti, kattukāmo {note:gantukāmo (ka.)} yathāmati;
::

::gathalast
Ñātīnatthaṃ pavakkhāmi, taṃ suṇohi arindama.
::

::hangnum
1521\.
::

::gatha1
‘‘Putte {pb:V:2.0213} ca me udikkhesi, yañca maññaṃ ghare dhanaṃ;
::

::gathalast
Yathā pecca {note:pacchā (syā. ka.)} na hāyetha, ñātisaṅgho mayī gate.
::

::hangnum
1522\.
::

::gatha1
‘‘Yatheva khalatī bhūmyā, bhūmyāyeva patiṭṭhati;
::

::gathalast
Evetaṃ khalitaṃ mayhaṃ, etaṃ passāmi accayaṃ’’.
::

::hangnum
1523\.
::

::gatha1
‘‘Sakkā {pb:T:2.0341} na gantuṃ iti mayha hoti, chetvā {note:jhatvā (sī. pī.)} vadhitvā idha kātiyānaṃ;
::

::gathalast
Idheva hohī iti mayha ruccati, mā tvaṃ agā uttamabhūripañña’’.
::

::hangnum
1524\.
::

::gatha1
‘‘Mā {pb:M:2.0295} hevadhammesu manaṃ paṇīdahi, atthe ca dhamme ca yutto bhavassu;
::

::gathalast
Dhiratthu kammaṃ akusalaṃ anariyaṃ, yaṃ katvā pacchā nirayaṃ vajeyya.
::

::hangnum
1525\.
::

::gatha1
‘‘Nevesa dhammo na puneta {note:puneti (syā. ka.)} kiccaṃ, ayiro hi dāsassa janinda issaro;
::

::gathalast
Ghātetuṃ jhāpetuṃ athopi hantuṃ, na ca mayha kodhatthi vajāmi cāhaṃ’’.
::

::hangnum
1526\.
::

::gatha1
‘‘Jeṭṭhaputtaṃ upaguyha, vineyya hadaye daraṃ;
::

::gathalast
Assupuṇṇehi nettehi, pāvisī so mahāgharaṃ’’.
::

::hangnum
1527\.
::

::gatha1
‘‘Sālāva sammapatitā {note:sampamathitā (sī. pī.)}, mālutena pamadditā;
::

::gathalast
Senti puttā ca dārā ca, vidhurassa nivesane.
::

::hangnum
1528\.
::

::gatha1
‘‘Itthisahassaṃ bhariyānaṃ, dāsisattasatāni ca;
::

::gathalast
Bāhā paggayha pakkanduṃ, vidhurassa nivesane.
::

::hangnum
1529\.
::

::gatha1
‘‘Orodhā ca kumārā ca, vesiyānā ca brāhmaṇā;
::

::gathalast
Bāhā paggayha pakkanduṃ, vidhurassa nivesane.
::

::hangnum
1530\.
::

::gatha1
‘‘Hatthārohā {pb:T:2.0342} anīkaṭṭhā, rathikā pattikārakā;
::

::gathalast
Bāhā paggayha pakkanduṃ, vidhurassa nivesane.
::

::hangnum
1531\.
::

::gatha1
‘‘Samāgatā jānapadā, negamā ca samāgatā;
::

::gathalast
Bāhā paggayha pakkanduṃ, vidhurassa nivesane.
::

::hangnum
1532\.
::

::gatha1
‘‘Itthisahassaṃ bhariyānaṃ, dāsisattasatāni ca;
::

::gathalast
Bāhā paggayha pakkanduṃ, kasmā no vijahissasi.
::

::hangnum
1533\.
::

::gatha1
‘‘Orodhā ca kumārā ca, dāsisattasatāni ca;
::

::gathalast
Bāhā paggayha pakkanduṃ, kasmā no vijahissasi.
::

::hangnum
1534\.
::

::gatha1
‘‘Hatthārohā anīkaṭṭhā, dāsisattasatāni ca;
::

::gathalast
Bāhā paggayha pakkanduṃ, kasmā no vijahissasi.
::

::hangnum
1535\.
::

::gatha1
‘‘Samāgatā {pb:M:2.0296} jānapadā, dāsisattasatāni ca;
::

::gathalast
Bāhā paggayha pakkanduṃ, kasmā no vijahissasi’’.
::

::hangnum
1536\.
::

::gatha1
‘‘Katvā {pb:V:2.0214} gharesu kiccāni, anusāsitvā sakaṃ janaṃ;
::

::gathalast
Mittāmacce ca bhacce ca {note:suhajje (pī. ka.)}, puttadāre ca bandhave.
::

::hangnum
1537\.
::

::gatha1
‘‘Kammantaṃ saṃvidhetvāna, ācikkhitvā ghare dhanaṃ;
::

::gathalast
Nidhiñca iṇadānañca, puṇṇakaṃ etadabravi.
::

::hangnum
1538\.
::

::gatha1
‘‘Avasī tuvaṃ mayha tīhaṃ agāre, katāni kiccāni gharesu mayhaṃ;
::

::gathalast
Anusāsitā puttadārā mayā ca, karoma kaccāna {note:kiccāni (syā. ka.)} yathāmatiṃ te’’.
::

::hangnum
1539\.
::

::gatha1
‘‘Sace {pb:T:2.0343} hi katte anusāsitā te, puttā ca dārā anujīvino ca;
::

::gathalast
Handehi dānī taramānarūpo, dīgho hi addhāpi ayaṃ puratthā.
::

::hangnum
1540\.
::

::gatha1
‘‘Achambhitova {note:ayambhitova (sī. pī.)} gaṇhāhi, ājāneyyassa vāladhiṃ;
::

::gathalast
Idaṃ pacchimakaṃ tuyhaṃ, jīvalokassa dassanaṃ’’.
::

::hangnum
1541\.
::

::gatha1
‘‘Sohaṃ kissa nu bhāyissaṃ, yassa me natthi dukkaṭaṃ;
::

::gathalast
Kāyena vācā manasā, yena gaccheyya duggatiṃ’’.
::

::hangnum
1542\.
::

::gatha1
‘‘So assarājā vidhuraṃ vahanto, pakkāmi vehāyasamantalikkhe;
::

::gathalast
Sākhāsu selesu asajjamāno, kālāgiriṃ khippamupāgamāsi’’.
::

::hangnum
1543\.
::

::gatha1
‘‘Itthisahassaṃ bhariyānaṃ, dāsisattasatāni ca;
::

::gatha2
Bāhā paggayha pakkanduṃ, yakkho {pb:T:2.0344} brāhmaṇavaṇṇena;
::

::gathalast
Vidhuraṃ ādāya gacchati.
::

::hangnum
1544\.
::

::gatha1
‘‘Samāgatā {pb:M:2.0297} jānapadā, negamā ca samāgatā;
::

::gatha2
Bāhā paggayha pakkanduṃ, yakkho brāhmaṇavaṇṇena;
::

::gathalast
Vidhuraṃ ādāya gacchati.
::

::hangnum
1545\.
::

::gatha1
‘‘Itthisahassaṃ bhariyānaṃ, dāsisattasatāni ca;
::

::gathalast
Bāhā paggayha pakkanduṃ, paṇḍito so kuhiṃ gato.
::

::hangnum
1546\.
::

::gatha1
‘‘Samāgatā jānapadā, negamā ca samāgatā;
::

::gathalast
Bāhā paggayha pakkanduṃ, paṇḍito so kuhiṃ gato’’.
::

::hangnum
1547\.
::

::gatha1
‘‘Sace so sattarattena, nāgacchissati paṇḍito;
::

::gathalast
Sabbe aggiṃ pavekkhāma {note:pavissāma (syā.)}, natthattho jīvitena no’’.
::

::hangnum
1548\.
::

::gatha1
‘‘Paṇḍito ca viyatto ca, vibhāvī ca vicakkhaṇo;
::

::gathalast
Khippaṃ mociya attānaṃ, mā bhāyitthāgamissati’’ {note:khippaṃ mocessata’ttānaṃ, mā bhātha āgamissati (sī. pī.)}.
::

::centre
Antarapeyyālaṃ nāma.
::

#### Sādhunaradhammakaṇḍaṃ

::hangnum
1549\.
::

::gatha1
‘‘So {pb:V:2.0215} tattha gantvāna vicintayanto, uccāvacā cetanakā {note:cetanatā (ka.)} bhavanti;
::

::gathalast
Nayimassa jīvena mamatthi kiñci, hantvānimaṃ {pb:T:2.0345} hadayamānayissaṃ’’ {note:ādiyissaṃ (sī. pī.)}.
::

::hangnum
1550\.
::

::gatha1
‘‘So tattha gantvā pabbatantarasmiṃ {note:pabbatapādasmiṃ (ka.)}, anto pavisitvāna paduṭṭhacitto;
::

::gathalast
Asaṃvutasmiṃ jagatippadese, adhosiraṃ dhārayi kātiyāno.
::

::hangnum
1551\.
::

::gatha1
‘‘So lambamāno narake papāte, mahabbhaye lomahaṃse vidugge;
::

::gathalast
Asantasanto kurūnaṃ kattuseṭṭho, iccabravi puṇṇakaṃ nāma yakkhaṃ.
::

::hangnum
1552\.
::

::gatha1
‘‘Ariyāvakāsosi {pb:M:2.0298} anariyarūpo, asaññato saññatasannikāso;
::

Accāhitaṃ kammaṃ karosi ludraṃ, bhāve ca te kusalaṃ natthi kiñci.

::hangnum
1553\.
::

::gatha1
‘‘Yaṃ maṃ papātasmiṃ papātumicchasi, ko nu tavattho maraṇena mayhaṃ;
::

::gathalast
Amānusasseva tavajja vaṇṇo, ācikkha me tvaṃ katamāsi devatā’’.
::

::hangnum
1554\.
::

::gatha1
‘‘Yadi te suto puṇṇako nāma yakkho, rañño kuverassa hi so sajibbo {note:sajīvo (sī. pī.)};
::

::gathalast
Bhūmindharo {pb:T:2.0346} varuṇo nāma nāgo, brahā sucī vaṇṇabalūpapanno.
::

::hangnum
1555\.
::

::gatha1
‘‘Tassānujaṃ dhītaraṃ kāmayāmi, irandhatī nāma sā nāgakaññā;
::

::gathalast
Tassā sumajjhāya piyāya hetu, patārayiṃ tuyha vadhāya dhīra’’.
::

::hangnum
1556\.
::

::gatha1
‘‘Mā heva tvaṃ {note:te (syā. ka.)} yakkha ahosi mūḷho, naṭṭhā bahū duggahītena loke {note:lokā (sī. syā. ka.)};
::

::gathalast
Kiṃ te sumajjhāya piyāya kiccaṃ, maraṇena me iṅgha suṇomi {note:suṇoma (sī. pī.)} sabbaṃ’’.
::

::hangnum
1557\.
::

::gatha1
‘‘Mahānubhāvassa mahoragassa, dhītukāmo ñātibhato {note:ñātigato (pī.)} hamasmi;
::

::gathalast
Taṃ yācamānaṃ sasuro avoca, yathā mamaññiṃsu sukāmanītaṃ.
::

::hangnum
1558\.
::

::gatha1
‘‘Dajjemu {pb:M:2.0299} kho te sutanuṃ sunettaṃ, sucimhitaṃ candanalittagattaṃ;
::

::gatha2
Sace tuvaṃ hadayaṃ paṇḍitassa, dhammena laddhā idha māharesi;
::

::gathalast
Etena vittena kumāri labbhā, naññaṃ dhanaṃ uttari patthayāma.
::

::hangnum
1559\.
::

::gatha1
‘‘Evaṃ {pb:T:2.0347} na mūḷhosmi suṇohi katte, na cāpi me duggahitatthi kiñci;
::

::gathalast
Hadayena te dhammaladdhena nāgā, irandhatiṃ nāgakaññaṃ dadanti.
::

::hangnum
1560\.
::

::gatha1
‘‘Tasmā ahaṃ tuyhaṃ vadhāya yutto, evaṃ mamattho maraṇena tuyhaṃ;
::

::gathalast
Idheva taṃ narake pātayitvā, hantvāna taṃ hadayamānayissaṃ’’.
::

::hangnum
1561\.
::

::gatha1
‘‘Khippaṃ mamaṃ uddhara kātiyāna, hadayena me yadi te atthi kiccaṃ;
::

::gathalast
Ye kecime sādhunarassa dhammā, sabbeva te pātukaromi ajja’’.
::

::hangnum
1562\.
::

::gatha1
‘‘So {pb:V:2.0216} puṇṇako kurūnaṃ kattuseṭṭhaṃ, nagamuddhani khippaṃ patiṭṭhapetvā;
::

::gathalast
Assatthamāsīnaṃ samekkhiyāna, paripucchi kattāramanomapaññaṃ.
::

::hangnum
1563\.
::

::gatha1
‘‘Samuddhato mesi tuvaṃ papātā, hadayena te ajja mamatthi kiccaṃ;
::

::gathalast
Ye kecime sādhunarassa dhammā, sabbeva me pātukarohi ajja’’.
::

::hangnum
1564\.
::

::gatha1
‘‘Samuddhato {pb:T:2.0348} tyasmi ahaṃ papātā, hadayena me yadi te atthi kiccaṃ;
::

::gathalast
Ye kecime sādhunarassa dhammā, sabbeva te pātukaromi ajja’’.
::

::hangnum
1565\.
::

::gatha1
‘‘Yātānuyāyī {pb:M:2.0300} ca bhavāhi māṇava, allañca {note:addañca (sī. pī.)} pāṇiṃ parivajjayassu;
::

::gathalast
Mā cassu mittesu kadāci dubbhī, mā ca vasaṃ asatīnaṃ nigacche’’.
::

::hangnum
1566\.
::

::gatha1
‘‘Kathaṃ nu yātaṃ anuyāyī hoti, allañca pāṇiṃ dahate kathaṃ so;
::

::gathalast
Asatī ca kā ko pana mittadubbho, akkhāhi me pucchito etamatthaṃ’’.
::

::hangnum
1567\.
::

::gatha1
‘‘Asanthutaṃ {note:asandhavaṃ (syā. ka.)} nopi ca diṭṭhapubbaṃ, yo āsanenāpi nimantayeyya;
::

::gathalast
Tasseva atthaṃ puriso kareyya, yātānuyāyīti tamāhu paṇḍitā.
::

::hangnum
1568\.
::

::gatha1
‘‘Yassekarattampi ghare vaseyya, yatthannapānaṃ puriso labheyya;
::

::gathalast
Na tassa pāpaṃ manasāpi cintaye, adubbhī {pb:T:2.0349} pāṇiṃ dahate mittadubbho.
::

::hangnum
1569\.
::

::gatha1
‘‘Yassa rukkhassa chāyāya, nisīdeyya sayeyya vā;
::

::gathalast
Na tassa sākhaṃ bhañjeyya, mittadubbho hi pāpako.
::

::hangnum
1570\.
::

::gatha1
‘‘Puṇṇampi cemaṃ pathaviṃ dhanena, dajjitthiyā puriso sammatāya;
::

::gathalast
Laddhā khaṇaṃ atimaññeyya tampi, tāsaṃ vasaṃ asatīnaṃ na gacche.
::

::hangnum
1571\.
::

::gatha1
‘‘Evaṃ kho yātaṃ anuyāyī hoti, allañca pāṇiṃ dahate punevaṃ;
::

::gathalast
Asatī ca sā so pana mittadubbho, so dhammiko hoti jahassu adhammaṃ’’.
::

::centre
Sādhunaradhammakaṇḍaṃ nāma.
::

#### Kālāgirikaṇḍaṃ

::hangnum
1572\.
::

::gatha1
‘‘Avasiṃ {pb:M:2.0301} ahaṃ tuyhaṃ tīhaṃ agāre, annena pānena upaṭṭhitosmi;
::

::gathalast
Mitto mamāsī visajjāmahaṃ taṃ, kāmaṃ gharaṃ uttamapañña gaccha.
::

::hangnum
1573\.
::

::gatha1
‘‘Api hāyatu nāgakulā {note:nāgakulassa (sī. syā. pī.)} attho, alampi me nāgakaññāya hotu;
::

::gathalast
So tvaṃ sakeneva subhāsitena, muttosi me ajja vadhāya pañña’’.
::

::hangnum
1574\.
::

::gatha1
‘‘Handa {pb:T:2.0350}{pb:V:2.0217} tuvaṃ yakkha mamampi nehi, sasuraṃ te {note:sassuraṃ nu te (sī. syā. pī. ka.)} atthaṃ mayi carassu;
::

::gathalast
Mayañca nāgādhipatiṃ vimānaṃ, dakkhemu nāgassa adiṭṭhapubbaṃ’’.
::

::hangnum
1575\.
::

::gatha1
‘‘Yaṃ ve narassa ahitāya assa, na taṃ pañño arahati dassanāya;
::

::gathalast
Atha kena vaṇṇena amittagāmaṃ, tuvamicchasi uttamapañña gantuṃ’’.
::

::hangnum
1576\.
::

::gatha1
‘‘Addhā pajānāmi ahampi etaṃ, na taṃ pañño arahati dassanāya;
::

::gathalast
Pāpañca me natthi kataṃ kuhiñci, tasmā na saṅke maraṇāgamāya’’.
::

::hangnum
1577\.
::

::gatha1
‘‘Handa ca ṭhānaṃ atulānubhāvaṃ, mayā saha dakkhasi ehi katte;
::

::gathalast
Yatthacchati naccagītehi nāgo, rājā yathā vessavaṇo naḷiññaṃ {note:niḷiññaṃ (syā.), niḷaññaṃ (ka.)}.
::

::hangnum
1578\.
::

::gatha1
‘‘Taṃ {pb:M:2.0302} nāgakaññā caritaṃ gaṇena, nikīḷitaṃ niccamaho ca rattiṃ;
::

::gathalast
Pahūtamālyaṃ {note:bahuttamallaṃ (ka.)} bahupupphachannaṃ {note:bahupupphasañchannaṃ (ka.)}, obhāsatī {pb:T:2.0351} vijjurivantalikkhe.
::

::hangnum
1579\.
::

::gatha1
‘‘Annena pānena upetarūpaṃ, naccehi gītehi ca vāditehi;
::

::gathalast
Paripūraṃ kaññāhi alaṅkatāhi, upasobhati vatthapilandhanena {note:vatthapilandhanehi (ka.)}.
::

::hangnum
1580\.
::

::gatha1
‘‘So puṇṇako kurūnaṃ kattuseṭṭhaṃ, nisīdayī pacchato āsanasmiṃ;
::

::gathalast
Ādāya kattāramanomapaññaṃ, upānayī bhavanaṃ nāgarañño.
::

::hangnum
1581\.
::

::gatha1
‘‘Patvāna ṭhānaṃ atulānubhāvaṃ, aṭṭhāsi kattā pacchato puṇṇakassa;
::

::gathalast
Sāmaggi pekkhamāno {note:sāmaggipekkhī pana (sī. syā. pī.)} nāgarājā, pubbeva jāmātaramajjhabhāsatha’’.
::

::hangnum
1582\.
::

::gatha1
‘‘Yannu tuvaṃ agamā maccalokaṃ, anvesamāno hadayaṃ paṇḍitassa;
::

::gathalast
Kacci samiddhena idhānupatto, ādāya kattāramanomapaññaṃ’’.
::

::hangnum
1583\.
::

::gatha1
‘‘Ayañhi so āgato yaṃ tvamicchasi, dhammena laddho mama dhammapālo;
::

::gathalast
Taṃ passatha sammukhā {note:taṃ passa dhammaṃ samukhā (ka.)} bhāsamānaṃ, sukho {pb:T:2.0352} have {note:bhave (pī.)} sappurisehi saṅgamo’’.
::

::centre
Kālāgirikaṇḍaṃ nāma.
::

::hangnum
1584\.
::

::gatha1
‘‘Adiṭṭhapubbaṃ {pb:M:2.0303} disvāna, macco maccubhayaṭṭito {note:bhayaddito (sī. pī.)};
::

::gathalast
Byamhito nābhivādesi, nayidaṃ paññavatāmiva’’.
::

::hangnum
1585\.
::

::gatha1
‘‘Na camhi byamhito nāga, na ca maccubhayaṭṭito;
::

::gathalast
Na vajjho abhivādeyya, vajjhaṃ vā nābhivādaye.
::

::hangnum
1586\.
::

::gatha1
‘‘Kathaṃ no abhivādeyya, abhivādāpayetha ve;
::

::gathalast
Yaṃ naro hantumiccheyya, taṃ kammaṃ nupapajjati’’.
::

::hangnum
1587\.
::

::gatha1
‘‘Evametaṃ {pb:V:2.0218} yathā brūsi, saccaṃ bhāsasi paṇḍita;
::

::gathalast
Na vajjho abhivādeyya, vajjhaṃ vā nābhivādaye.
::

::hangnum
1588\.
::

::gatha1
‘‘Kathaṃ no abhivādeyya, abhivādāpayetha ve;
::

::gathalast
Yaṃ naro hantumiccheyya, taṃ kammaṃ nupapajjati’’.
::

::hangnum
1589\.
::

::gatha1
‘‘Asassataṃ sassataṃ nu tavayidaṃ, iddhījutībalavīriyūpapatti {note:iddhiṃ jutiṃ balaṃ vīriyūpapatti (ka.)};
::

::gathalast
Pucchāmi taṃ nāgarājetamatthaṃ, kathaṃ nu te laddhamidaṃ vimānaṃ.
::

::hangnum
1590\.
::

::gatha1
‘‘Adhiccaladdhaṃ pariṇāmajaṃ te, sayaṃkataṃ udāhu devehi dinnaṃ;
::

::gathalast
Akkhāhi me nāgarājetamatthaṃ, yatheva te laddhamidaṃ vimānaṃ.
::

::hangnum
1591\.
::

::gatha1
‘‘Nādhiccaladdhaṃ {pb:T:2.0353} na pariṇāmajaṃ me, na sayaṃkataṃ nāpi devehi dinnaṃ;
::

::gathalast
Sakehi kammehi apāpakehi, puññehi me laddhamidaṃ vimānaṃ’’.
::

::hangnum
1592\.
::

::gatha1
‘‘Kiṃ te vataṃ kiṃ pana brahmacariyaṃ, kissa suciṇṇassa ayaṃ vipāko;
::

::gathalast
Iddhījutībalavīriyūpapatti, idañca te nāga mahāvimānaṃ’’.
::

::hangnum
1593\.
::

::gatha1
‘‘Ahañca {pb:M:2.0304} bhariyā ca manussaloke, saddhā ubho dānapatī ahumhā;
::

::gathalast
Opānabhūtaṃ me gharaṃ tadāsi, santappitā samaṇabrāhmaṇā ca.
::

::hangnum
1594\.
::

::gatha1
‘‘Mālañca gandhañca vilepanañca, padīpiyaṃ seyyamupassayañca;
::

::gathalast
Acchādanaṃ sāyanamannapānaṃ, sakkacca dānāni adamha tattha.
::

::hangnum
1595\.
::

::gatha1
‘‘Taṃ me vataṃ taṃ pana brahmacariyaṃ, tassa suciṇṇassa ayaṃ vipāko;
::

::gathalast
Iddhījutībalavīriyūpapatti, idañca me dhīra mahāvimānaṃ’.
::

::hangnum
1596\.
::

::gatha1
‘‘Evaṃ {pb:T:2.0354} ce te laddhamidaṃ vimānaṃ, jānāsi puññānaṃ phalūpapattiṃ;
::

::gathalast
Tasmā hi dhammaṃ cara appamatto, yathā vimānaṃ puna māvasesi’.
::

::hangnum
1597\.
::

::gatha1
‘‘Nayidha santi samaṇabrāhmaṇā ca, yesannapānāni dademu katte;
::

::gathalast
Akkhāhi me pucchito etamatthaṃ, yathā vimānaṃ puna māvasema’’.
::

::hangnum
1598\.
::

::gatha1
‘‘Bhogī hi te santi idhūpapannā, puttā ca dārā anujīvino ca;
::

::gathalast
Tesu tuvaṃ vacasā kammunā ca, asampaduṭṭho ca bhavāhi niccaṃ.
::

::hangnum
1599\.
::

::gatha1
‘‘Evaṃ tuvaṃ nāga asampadosaṃ, anupālaya vacasā kammunā ca;
::

::gathalast
Ṭhatvā idha yāvatāyukaṃ vimāne, uddhaṃ ito gacchasi devalokaṃ’’.
::

::hangnum
1600\.
::

::gatha1
‘‘Addhā {pb:M:2.0305} hi so socati rājaseṭṭho, tayā vinā yassa tuvaṃ sajibbo;
::

::gathalast
Dukkhūpanītopi tayā samecca, vindeyya poso sukhamāturopi’’.
::

::hangnum
1601\.
::

::gatha1
‘‘Addhā {pb:T:2.0355} sataṃ bhāsasi nāga dhammaṃ, anuttaraṃ atthapadaṃ suciṇṇaṃ;
::

::gathalast
Etādisiyāsu hi āpadāsu, paññāyate mādisānaṃ viseso’’.
::

::hangnum
1602\.
::

::gatha1
‘‘Akkhāhi {pb:V:2.0219} no tāyaṃ mudhā nu laddho, akkhehi no tāyaṃ ajesi jūte;
::

::gathalast
Dhammena laddho iti tāyamāha {note:mā’ya’māha (syā.)}, kathaṃ nu tvaṃ hatthamimassa māgato’’.
::

::hangnum
1603\.
::

::gatha1
‘‘Yo missaro tattha ahosi rājā, tamāyamakkhehi ajesi jūte;
::

::gathalast
So maṃ jito rājā imassadāsi, dhammena laddhosmi asāhasena.
::

::hangnum
1604\.
::

::gatha1
‘‘Mahorago attamano udaggo, sutvāna dhīrassa subhāsitāni;
::

::gathalast
Hatthe gahetvāna anomapaññaṃ, pāvekkhi bhariyāya tadā sakāse.
::

::hangnum
1605\.
::

::gatha1
‘‘Yena tvaṃ vimale paṇḍu, yena bhattaṃ na ruccati;
::

::gathalast
Na ca me tādiso vaṇṇo, ayameso tamonudo.
::

::hangnum
1606\.
::

::gatha1
‘‘Yassa te hadayenattho, āgatāyaṃ pabhaṅkaro;
::

::gathalast
Tassa vākyaṃ nisāmehi, dullabhaṃ dassanaṃ puna.
::

::hangnum
1607\.
::

::gatha1
‘‘Disvāna {pb:T:2.0356} taṃ vimalā bhūripaññaṃ, dasaṅgulī añjaliṃ paggahetvā;
::

::gathalast
Haṭṭhena bhāvena patītarūpā, iccabravi kurūnaṃ kattuseṭṭhaṃ.
::

::hangnum
1608\.
::

::gatha1
‘‘Adiṭṭhapubbaṃ disvāna, macco maccubhayaṭṭito;
::

::gathalast
Byamhito nābhivādesi, nayidaṃ paññavatāmiva’’.
::

::hangnum
1609\.
::

::gatha1
‘‘Na {pb:M:2.0306} camhi byamhito nāgi, na ca maccubhayaṭṭito;
::

::gathalast
Na vajjho abhivādeyya, vajjhaṃ vā nābhivādaye.
::

::hangnum
1610\.
::

::gatha1
‘‘Kathaṃ no abhivādeyya, abhivādāpayetha ve;
::

::gathalast
Yaṃ naro hantumiccheyya, taṃ kammaṃ nupapajjati’’.
::

::hangnum
1611\.
::

::gatha1
‘‘Evametaṃ yathā brūsi, saccaṃ bhāsasi paṇḍita;
::

::gathalast
Na vajjho abhivādeyya, vajjhaṃ vā nābhivādaye.
::

::hangnum
1612\.
::

::gatha1
‘‘Kathaṃ no abhivādeyya, abhivādāpayetha ve;
::

::gathalast
Yaṃ naro hantumiccheyya, taṃ kammaṃ nupapajjati’’.
::

::hangnum
1613\.
::

::gatha1
‘‘Asassataṃ sassataṃ nu tavayidaṃ, iddhījutībalavīriyūpapatti;
::

::gathalast
Pucchāmi taṃ nāgakaññetamatthaṃ, kathaṃ nu te laddhamidaṃ vimānaṃ.
::

::hangnum
1614\.
::

::gatha1
‘‘Adhiccaladdhaṃ pariṇāmajaṃ te, sayaṃkataṃ udāhu devehi dinnaṃ;
::

::gathalast
Akkhāhi {pb:T:2.0357} me nāgakaññetamatthaṃ, yatheva te laddhamidaṃ vimānaṃ’’.
::

::hangnum
1615\.
::

::gatha1
‘‘Nādhiccaladdhaṃ na pariṇāmajaṃ me, na sayaṃ kataṃ nāpi devehi dinnaṃ;
::

::gathalast
Sakehi kammehi apāpakehi, puññehi me laddhamidaṃ vimānaṃ’’.
::

::hangnum
1616\.
::

::gatha1
‘‘Kiṃ te vataṃ kiṃ pana brahmacariyaṃ, kissa suciṇṇassa ayaṃ vipāko;
::

::gathalast
Iddhījutībalavīriyūpapatti, idañca te nāgi mahāvimānaṃ’’.
::

::hangnum
1617\.
::

::gatha1
‘‘Ahañca {pb:V:2.0220} kho sāmiko cāpi mayhaṃ, saddhā ubho dānapatī ahumhā;
::

::gathalast
Opānabhūtaṃ me gharaṃ tadāsi, santappitā samaṇabrāhmaṇā ca.
::

::hangnum
1618\.
::

::gatha1
‘‘Mālañca {pb:M:2.0307} gandhañca vilepanañca, padīpiyaṃ seyyamupassayañca;
::

::gathalast
Acchādanaṃ sāyanamannapānaṃ, sakkaccaṃ dānāni adamha tattha.
::

::hangnum
1619\.
::

::gatha1
‘‘Taṃ me vataṃ taṃ pana brahmacariyaṃ, tassa suciṇṇassa ayaṃ vipāko;
::

::gathalast
Iddhījutībalavīriyūpapatti{pb:T:2.0358}, idañca me dhīra mahāvimānaṃ’’.
::

::hangnum
1620\.
::

::gatha1
‘‘Evaṃ ce te laddhamidaṃ vimānaṃ, jānāsi puññānaṃ phalūpapattiṃ;
::

::gathalast
Tasmā hi dhammaṃ cara appamattā, yathā vimānaṃ puna māvasesi’’.
::

::hangnum
1621\.
::

::gatha1
‘‘Nayidha santi samaṇabrāhmaṇā ca, yesannapānāni dademu katte;
::

::gathalast
Akkhāhi me pucchito etamatthaṃ, yathā vimānaṃ puna māvasema’’.
::

::hangnum
1622\.
::

::gatha1
‘‘Bhogī hi te santi idhūpapannā, puttā ca dārā anujīvino ca;
::

::gathalast
Tesu tuvaṃ vacasā kammunā ca, asampaduṭṭhā ca bhavāhi niccaṃ.
::

::hangnum
1623\.
::

::gatha1
‘‘Evaṃ tuvaṃ nāgi asampadosaṃ, anupālaya vacasā kammunā ca;
::

::gathalast
Ṭhatvā idha yāvatāyukaṃ vimāne, uddhaṃ ito gacchasi devalokaṃ’’.
::

::hangnum
1624\.
::

::gatha1
‘‘Addhā hi so socati rājaseṭṭho, tayā vinā yassa tuvaṃ sajibbo;
::

::gathalast
Dukkhūpanītopi {pb:T:2.0359} tayā samecca, vindeyya poso sukhamāturopi’’.
::

::hangnum
1625\.
::

::gatha1
‘‘Addhā {pb:M:2.0308} sataṃ bhāsasi nāgi dhammaṃ, anuttaraṃ atthapadaṃ suciṇṇaṃ;
::

::gathalast
Etādisiyāsu hi āpadāsu, paññāyate mādisānaṃ viseso’’.
::

::hangnum
1626\.
::

::gatha1
‘‘Akkhāhi no tāyaṃ mudhā nu laddho, akkhehi no tāyaṃ ajesi jūte;
::

::gathalast
Dhammena laddho iti tāyamāha, kathaṃ nu tvaṃ hatthamimassa māgato’’.
::

::hangnum
1627\.
::

::gatha1
‘‘Yo missaro tattha ahosi rājā, tamāyamakkhehi ajesi jūte;
::

::gathalast
So maṃ jito rājā imassadāsi, dhammena laddhosmi asāhasena.
::

::hangnum
1628\.
::

::gatha1
‘‘Yatheva varuṇo nāgo, pañhaṃ pucchittha paṇḍitaṃ;
::

::gathalast
Tatheva nāgakaññāpi, pañhaṃ pucchittha paṇḍitaṃ.
::

::hangnum
1629\.
::

::gatha1
‘‘Yatheva varuṇaṃ nāgaṃ, dhīro tosesi pucchito;
::

::gathalast
Tatheva nāgakaññampi, dhīro tosesi pucchito.
::

::hangnum
1630\.
::

::gatha1
‘‘Ubhopi te attamane viditvā, mahoragaṃ nāgakaññañca dhīro {note:vidhūro (ka.)};
::

::gathalast
Achambhī {pb:T:2.0360} abhīto alomahaṭṭho, iccabravi varuṇaṃ nāgarājānaṃ.
::

::hangnum
1631\.
::

::gatha1
‘‘Mā rodhayi {note:mā heṭhayi (pī.)} nāga āyāhamasmi, yena tavattho idaṃ sarīraṃ;
::

::gathalast
Hadayena maṃsena karohi kiccaṃ, sayaṃ karissāmi yathāmati te’’.
::

::hangnum
1632\.
::

::gatha1
‘‘Paññā {pb:V:2.0221} have hadayaṃ paṇḍitānaṃ, te tyamha paññāya mayaṃ sutuṭṭhā;
::

::gathalast
Anūnanāmo labhatajja dāraṃ, ajjeva taṃ kuruyo pāpayātu’’.
::

::hangnum
1633\.
::

::gatha1
‘‘Sa {pb:M:2.0309} puṇṇako attamano udaggo, irandhatiṃ nāgakaññaṃ labhitvā;
::

::gathalast
Haṭṭhena bhāvena patītarūpo, iccabravi kurūnaṃ kattuseṭṭhaṃ.
::

::hangnum
1634\.
::

::gatha1
‘‘Bhariyāya maṃ tvaṃ akari samaṅgiṃ, ahañca te vidhura karomi kiccaṃ;
::

::gathalast
Idañca te maṇiratanaṃ dadāmi, ajjeva taṃ kuruyo pāpayāmi’’.
::

::hangnum
1635\.
::

::gatha1
‘‘Ajeyyamesā tava hotu metti, bhariyāya {pb:T:2.0361} kaccāna piyāya saddhiṃ;
::

::gathalast
Ānandi vitto {note:ānandacitto (syā. pī.)} sumano patīto, datvā maṇiṃ mañca nayindapatthaṃ.
::

::hangnum
1636\.
::

::gatha1
‘‘Sa puṇṇako kurūnaṃ kattuseṭṭhaṃ, nisīdayī purato āsanasmiṃ;
::

::gathalast
Ādāya kattāramanomapaññaṃ, upānayī nagaraṃ indapatthaṃ.
::

::hangnum
1637\.
::

::gatha1
‘‘Mano manussassa yathāpi gacche, tatopissa khippataraṃ {note:tatopi saṃkhippataraṃ (sī. pī.)} ahosi;
::

::gathalast
Sa puṇṇako kurūnaṃ kattuseṭṭhaṃ, upānayī nagaraṃ indapatthaṃ’’.
::

::hangnum
1638\.
::

::gatha1
‘‘Etindapatthaṃ nagaraṃ padissati, rammāni ca ambavanāni bhāgaso;
::

::gathalast
Ahañca bhariyāya samaṅgibhūto, tuvañca pattosi sakaṃ niketaṃ’’.
::

::hangnum
1639\.
::

::gatha1
‘‘Sa puṇṇako kurūnaṃ kattuseṭṭhaṃ, oropiya dhammasabhāya majjhe;
::

::gathalast
Ājaññamāruyha anomavaṇṇo, pakkāmi {pb:T:2.0362} vehāyasamantalikkhe.
::

::hangnum
1640\.
::

::gatha1
‘‘Taṃ {pb:M:2.0310} disvā rājā paramappatīto, uṭṭhāya bāhāhi palissajitvā;
::

::gathalast
Avikampayaṃ dhammasabhāya majjhe, nisīdayī pamukhamāsanasmiṃ’’.
::

::hangnum
1641\.
::

::gatha1
‘‘Tvaṃ no vinetāsi rathaṃva naddhaṃ, nandanti taṃ kuruyo dassanena;
::

::gathalast
Akkhāhi me pucchito etamatthaṃ, kathaṃ pamokkho ahu māṇavassa’’.
::

::hangnum
1642\.
::

::gatha1
‘‘Yaṃ māṇavotyābhivadī janinda, na so manusso naravīraseṭṭha;
::

::gathalast
Yadi te suto puṇṇako nāma yakkho, rañño kuverassa hi so sajibbo.
::

::hangnum
1643\.
::

::gatha1
‘‘Bhūmindharo varuṇo nāma nāgo, brahā sucī vaṇṇabalūpapanno;
::

::gathalast
Tassānujaṃ dhītaraṃ kāmayāno, irandhatī nāma sā nāgakaññā.
::

::hangnum
1644\.
::

::gatha1
‘‘Tassā sumajjhāya piyāya hetu, patārayittha maraṇāya mayhaṃ;
::

::gathalast
So ceva bhariyāya samaṅgibhūto, ahañca {pb:T:2.0363} anuññāto maṇi ca laddho’’.
::

::hangnum
1645\.
::

::gatha1
‘‘Rukkho hi mayhaṃ paddhāre {note:gharadvāre (syā.)} sujāto, paññākkhandho sīlamayassa sākhā;
::

::gathalast
Atthe ca dhamme ca ṭhito nipāko, gavapphalo hatthigavassachanno.
::

::hangnum
1646\.
::

::gatha1
‘‘Naccagītatūriyābhinādite, ucchijja senaṃ {note:menaṃ (sī. pī.)} puriso ahāsi;
::

::gathalast
So no ayaṃ āgato sanniketaṃ, rukkhassimassāpacitiṃ karotha.
::

::hangnum
1647\.
::

::gatha1
‘‘Ye {pb:V:2.0222}{pb:M:2.0311} keci vittā mama paccayena, sabbeva te pātukarontu ajja;
::

::gathalast
Tibbāni katvāna upāyanāni, rukkhassimassāpacitiṃ karotha.
::

::hangnum
1648\.
::

::gatha1
‘‘Ye keci baddhā mama atthi raṭṭhe, sabbeva te bandhanā mocayantu;
::

::gathalast
Yatheva yaṃ bandhanasmā pamutto, evamete muñcare bandhanasmā.
::

::hangnum
1649\.
::

::gatha1
‘‘Unnaṅgalā māsamimaṃ karontu, maṃsodanaṃ brāhmaṇā bhakkhayantu;
::

::gathalast
Amajjapā majjarahā pivantu, puṇṇāhi {pb:T:2.0364} thālāhi palissutāhi.
::

::hangnum
1650\.
::

::gatha1
‘‘Mahāpathaṃ nicca samavhayantu, tibbañca rakkhaṃ vidahantu raṭṭhe;
::

::gathalast
Yathāññamaññaṃ na viheṭhayeyyuṃ, rukkhassimassāpacitiṃ karotha’’.
::

::hangnum
1651\.
::

::gatha1
Orodhā ca kumārā ca, vesiyānā ca brāhmaṇā;
::

::gathalast
Bahuṃ annañca pānañca, paṇḍitassābhihārayuṃ.
::

::hangnum
1652\.
::

::gatha1
Hatthārohā anīkaṭṭhā, rathikā pattikārakā;
::

::gathalast
Bahuṃ annañca pānañca, paṇḍitassābhihārayuṃ.
::

::hangnum
1653\.
::

::gatha1
Samāgatā jānapadā, negamā ca samāgatā;
::

::gathalast
Bahuṃ annañca pānañca, paṇḍitassābhihārayuṃ.
::

::hangnum
1654\.
::

::gatha1
Bahujano pasannosi, disvā paṇḍitamāgate;
::

::gathalast
Paṇḍitamhi anuppatte, celukkhepo pavattathāti.
::

::centre
Vidhurajātakaṃ navamaṃ.
::

#### 547. Vessantarajātakaṃ (10)

#### Dasavarakathā

::hangnum
1655\.
::

::gatha1
‘‘Phussatī {pb:T:2.0365}{pb:V:2.0223}{pb:M:2.0312} {note:phusati (sī. pī.)} varavaṇṇābhe, varassu dasadhā vare;
::

::gathalast
Pathabyā cārupubbaṅgi, yaṃ tuyhaṃ manaso piyaṃ’’.
::

::hangnum
1656\.
::

::gatha1
‘‘Devarāja namo tyatthu, kiṃ pāpaṃ pakataṃ mayā;
::

::gathalast
Rammā cāvesi maṃ ṭhānā, vātova dharaṇīruhaṃ’’.
::

::hangnum
1657\.
::

::gatha1
‘‘Na ceva te kataṃ pāpaṃ, na ca me tvamasi appiyā;
::

::gathalast
Puññañca te parikkhīṇaṃ, yena tevaṃ vadāmahaṃ.
::

::hangnum
1658\.
::

::gatha1
‘‘Santike maraṇaṃ tuyhaṃ, vinābhāvo bhavissati;
::

::gathalast
Paṭigaṇhāhi me ete, vare dasa pavecchato’’.
::

::hangnum
1659\.
::

::gatha1
‘‘Varaṃ ce me ado sakka, sabbabhūtānamissara;
::

::gathalast
Sivirājassa bhaddante, tattha assaṃ nivesane.
::

::hangnum
1660\.
::

::gatha1
‘‘Nīlanettā nīlabhamu, nilakkhī ca yathā migī;
::

::gathalast
Phussatī nāma nāmena, tatthapassaṃ purindada.
::

::hangnum
1661\.
::

::gatha1
‘‘Puttaṃ labhetha varadaṃ, yācayogaṃ {note:yācayogiṃ (ka.)} amacchariṃ;
::

::gathalast
Pūjitaṃ paṭirājūhi, kittimantaṃ yasassinaṃ.
::

::hangnum
1662\.
::

::gatha1
‘‘Gabbhaṃ me dhārayantiyā, majjhimaṅgaṃ anunnataṃ;
::

::gathalast
Kucchi anunnato assa, cāpaṃva likhitaṃ samaṃ.
::

::hangnum
1663\.
::

::gatha1
‘‘Thanā me nappapateyyuṃ, palitā na santu vāsava;
::

::gathalast
Kāye rajo na limpetha, vajjhañcāpi pamocaye.
::

::hangnum
1664\.
::

::gatha1
‘‘Mayūrakoñcābhirude, nārivaragaṇāyute;
::

::gathalast
Khujjacelāpakākiṇṇe{pb:T:2.0366}, sūdamāgadhavaṇṇite.
::

::hangnum
1665\.
::

::gatha1
‘‘Citraggaḷerughusite, surāmaṃsapabodhane;
::

::gathalast
Sivirājassa bhaddante, tatthassaṃ mahesī piyā’’.
::

::hangnum
1666\.
::

::gatha1
‘‘Ye te dasa varā dinnā, mayā sabbaṅgasobhane;
::

::gathalast
Sivirājassa vijite, sabbe te lacchasī vare.
::

::hangnum
1667\.
::

::gatha1
‘‘Idaṃ {pb:M:2.0313} vatvāna maghavā, devarājā sujampati;
::

::gathalast
Phussatiyā varaṃ datvā, anumodittha vāsavo.
::

::centre
Dasavarakathā nāma.
::

#### Hemavantaṃ

::hangnum
1668\.
::

::gatha1
‘‘Parūḷhakacchanakhalomā{pb:T:2.0367}{pb:V:2.0224}, paṅkadantā rajassirā;
::

::gathalast
Paggayha dakkhiṇaṃ bāhuṃ, kiṃ maṃ yācanti brāhmaṇā’’.
::

::hangnum
1669\.
::

::gatha1
‘‘Ratanaṃ deva yācāma, sivīnaṃ raṭṭhavaḍḍhanaṃ;
::

::gathalast
Dadāhi pavaraṃ nāgaṃ, īsādantaṃ urūḷhavaṃ’’.
::

::hangnum
1670\.
::

::gatha1
‘‘Dadāmi na vikampāmi, yaṃ maṃ yācanti brāhmaṇā;
::

::gathalast
Pabhinnaṃ kuñjaraṃ dantiṃ, opavayhaṃ gajuttamaṃ’’.
::

::hangnum
1671\.
::

::gatha1
‘‘Hatthikkhandhato oruyha, rājā cāgādhimānaso;
::

::gathalast
Brāhmaṇānaṃ adā dānaṃ, sivīnaṃ raṭṭhavaḍḍhano’’.
::

::hangnum
1672\.
::

::gatha1
‘‘Tadāsi yaṃ bhiṃsanakaṃ, tadāsi lomahaṃsanaṃ;
::

::gathalast
Hatthināge padinnamhi, medanī sampakampatha.
::

::hangnum
1673\.
::

::gatha1
‘‘Tadāsi yaṃ bhiṃsanakaṃ, tadāsi lomahaṃsanaṃ;
::

::gathalast
Hatthināge padinnamhi, khubbhittha nagaraṃ tadā.
::

::hangnum
1674\.
::

::gatha1
‘‘Samākulaṃ puraṃ āsi, ghoso ca vipulo mahā;
::

::gathalast
Hatthināge {pb:T:2.0368} padinnamhi, sivīnaṃ raṭṭhavaḍḍhane’’.
::

::hangnum
1675\.
::

::gatha1
‘‘Uggā ca rājaputtā ca, vesiyānā ca brāhmaṇā;
::

::gathalast
Hatthārohā anīkaṭṭhā, rathikā pattikārakā.
::

::hangnum
1676\.
::

::gatha1
‘‘Kevalo cāpi nigamo, sivayo ca samāgatā;
::

::gathalast
Disvā nāgaṃ nīyamānaṃ, te rañño paṭivedayuṃ.
::

::hangnum
1677\.
::

::gatha1
‘‘Vidhamaṃ deva te raṭṭhaṃ, putto vessantaro tava;
::

::gathalast
Kathaṃ no hatthinaṃ dajjā, nāgaṃ raṭṭhassa pūjitaṃ.
::

::hangnum
1678\.
::

::gatha1
‘‘Kathaṃ no kuñjaraṃ dajjā, īsādantaṃ urūḷhavaṃ;
::

::gathalast
Khettaññuṃ sabbayuddhānaṃ, sabbasetaṃ gajuttamaṃ.
::

::hangnum
1679\.
::

::gatha1
‘‘Paṇḍukambalasañchannaṃ, {pb:M:2.0314} pabhinnaṃ sattumaddanaṃ;
::

::gathalast
Dantiṃ savāḷabījaniṃ, setaṃ kelāsasādisaṃ.
::

::hangnum
1680\.
::

::gatha1
‘‘Sasetacchattaṃ {pb:V:2.0225} saupādheyyaṃ, sāthabbanaṃ sahatthipaṃ;
::

::gathalast
Aggayānaṃ rājavāhiṃ, brāhmaṇānaṃ adā gajaṃ {note:dhanaṃ (sī. pī.), dānaṃ (syā.)}.
::

::hangnum
1681\.
::

::gatha1
‘‘Annaṃ pānañca yo {note:so (sī. syā. ka.)} dajjā, vatthasenāsanāni ca;
::

::gathalast
Etaṃ kho dānaṃ patirūpaṃ, etaṃ kho brāhmaṇārahaṃ.
::

::hangnum
1682\.
::

::gatha1
‘‘Ayaṃ te vaṃsarājā no, sivīnaṃ raṭṭhavaḍḍhano {note:raṭṭhavaḍḍhanaṃ (sī.), raṭṭhavaḍḍhana (pī.)};
::

::gathalast
Kathaṃ vessantaro putto, gajaṃ bhājeti sañjaya.
::

::hangnum
1683\.
::

::gatha1
‘‘Sace tvaṃ na karissasi, sivīnaṃ vacanaṃ idaṃ;
::

::gathalast
Maññe taṃ saha puttena, sivī hatthe karissare’’.
::

::hangnum
1684\.
::

::gatha1
‘‘Kāmaṃ {pb:T:2.0369} janapado māsi, raṭṭhañcāpi vinassatu;
::

::gatha2
Nāhaṃ sivīnaṃ vacanā, rājaputtaṃ adūsakaṃ;
::

::gathalast
Pabbājeyyaṃ sakā raṭṭhā, putto hi mama oraso.
::

::hangnum
1685\.
::

::gatha1
‘‘Kāmaṃ janapado māsi, raṭṭhañcāpi vinassatu;
::

::gatha2
Nāhaṃ sivīnaṃ vacanā, rājaputtaṃ adūsakaṃ;
::

::gathalast
Pabbājeyyaṃ sakā raṭṭhā, putto hi mama atrajo.
::

::hangnum
1686\.
::

::gatha1
‘‘Na cāhaṃ tasmiṃ dubbheyyaṃ, ariyasīlavato hi so;
::

::gatha2
Asilokopi me assa, pāpañca pasave bahuṃ;
::

::gathalast
Kathaṃ vessantaraṃ puttaṃ, satthena ghātayāmase’’.
::

::hangnum
1687\.
::

::gatha1
‘‘Mā naṃ daṇḍena satthena, na hi so bandhanāraho;
::

::gathalast
Pabbājehi ca naṃ raṭṭhā, vaṅke vasatu pabbate’’.
::

::hangnum
1688\.
::

::gatha1
‘‘Eso ce sivīnaṃ chando, chandaṃ na panudāmase;
::

::gathalast
Imaṃ so vasatu rattiṃ, kāme ca paribhuñjatu.
::

::hangnum
1689\.
::

::gatha1
‘‘Tato ratyā vivasāne, sūriyassuggamanaṃ pati {note:sūriyuggamane sati (ka.)};
::

::gathalast
Samaggā sivayo hutvā, raṭṭhā pabbājayantu naṃ’’.
::

::hangnum
1690\.
::

::gatha1
‘‘Uṭṭhehi {pb:M:2.0315} katte taramāno, gantvā vessantaraṃ vada;
::

::gathalast
Sivayo deva te kuddhā, negamā ca samāgatā.
::

::hangnum
1691\.
::

::gatha1
‘‘Uggā ca rājaputtā ca, vesiyānā ca brāhmaṇā;
::

::gatha2
Hatthārohā anīkaṭṭhā, rathikā pattikārakā;
::

::gathalast
Kevalo {pb:T:2.0370} cāpi nigamo, sivayo ca samāgatā.
::

::hangnum
1692\.
::

::gatha1
‘‘Asmā ratyā vivasāne, sūriyassuggamanaṃ pati;
::

::gathalast
Samaggā sivayo hutvā, raṭṭhā pabbājayanti taṃ.
::

::hangnum
1693\.
::

::gatha1
‘‘Sa {pb:V:2.0226} kattā taramānova, sivirājena pesito;
::

::gathalast
Āmuttahatthābharaṇā, suvattho candanabhūsito.
::

::hangnum
1694\.
::

::gatha1
‘‘Sīsaṃ nhāto udake so, āmuttamaṇikuṇḍalo;
::

::gathalast
Upāgami puraṃ rammaṃ, vessantaranivesanaṃ.
::

::hangnum
1695\.
::

::gatha1
‘‘Tatthaddasa kumāraṃ so, ramamānaṃ sake pure;
::

::gathalast
Parikiṇṇaṃ amaccehi, tidasānaṃva vāsavaṃ.
::

::hangnum
1696\.
::

::gatha1
‘‘So tattha gantvā taramāno, kattā vessantaraṃbravi;
::

::gathalast
Dukkhaṃ te vedayissāmi, mā me kujjhi rathesabha.
::

::hangnum
1697\.
::

::gatha1
‘‘Vanditvā rodamāno so, kattā rājānamabravi;
::

::gathalast
Bhattā mesi mahārāja, sabbakāmarasāharo.
::

::hangnum
1698\.
::

::gatha1
‘‘Dukkhaṃ te vedayissāmi, tattha assāsayantu maṃ;
::

::gathalast
Sivayo deva te kuddhā, negamā ca samāgatā.
::

::hangnum
1699\.
::

::gatha1
‘‘Uggā ca rājaputtā ca, vesiyānā ca brāhmaṇā;
::

::gatha2
Hatthārohā anīkaṭṭhā, rathikā pattikārakā;
::

::gathalast
Kevalo cāpi nigamo, sivayo ca samāgatā.
::

::hangnum
1700\.
::

::gatha1
‘‘Asmā ratyā vivasāne, sūriyassuggamanaṃ pati;
::

::gathalast
Samaggā sivayo hutvā, raṭṭhā pabbājayanti taṃ’’.
::

::hangnum
1701\.
::

::gatha1
‘‘Kismiṃ {pb:T:2.0371} me sivayo kuddhā, nāhaṃ passāmi dukkaṭaṃ;
::

::gathalast
Taṃ me katte viyācikkha, kasmā pabbājayanti maṃ’’.
::

::hangnum
1702\.
::

::gatha1
‘‘Uggā {pb:M:2.0316} ca rājaputtā ca, vesiyānā ca brāhmaṇā;
::

::gatha2
Hatthārohā anīkaṭṭhā, rathikā pattikārakā;
::

::gathalast
Nāgadānena khiyyanti, tasmā pabbājayanti taṃ’’.
::

::hangnum
1703\.
::

::gatha1
‘‘Hadayaṃ cakkhumpahaṃ dajjaṃ, kiṃ me bāhirakaṃ dhanaṃ;
::

::gathalast
Hiraññaṃ vā suvaṇṇaṃ vā, muttā veḷuriyā maṇi.
::

::hangnum
1704\.
::

::gatha1
‘‘Dakkhiṇaṃ vāpahaṃ bāhuṃ, disvā yācakamāgate;
::

::gathalast
Dadeyyaṃ na vikampeyyaṃ, dāne me ramate mano.
::

::hangnum
1705\.
::

::gatha1
‘‘Kāmaṃ maṃ sivayo sabbe, pabbājentu hanantu vā;
::

::gathalast
Neva dānā viramissaṃ, kāmaṃ chindantu sattadhā’’.
::

::hangnum
1706\.
::

::gatha1
‘‘Evaṃ {pb:V:2.0227} taṃ sivayo āhu, negamā ca samāgatā;
::

::gatha2
Kontimārāya tīrena, girimārañjaraṃ pati;
::

::gathalast
Yena pabbājitā yanti, tena gacchatu subbato’’.
::

::hangnum
1707\.
::

::gatha1
‘‘Sohaṃ tena gamissāmi, yena gacchanti dūsakā;
::

::gathalast
Rattindivaṃ me khamatha, yāva dānaṃ dadāmahaṃ’’.
::

::hangnum
1708\.
::

::gatha1
‘‘Āmantayittha rājānaṃ, maddiṃ sabbaṅgasobhanaṃ;
::

::gathalast
Yaṃ te kiñci mayā dinnaṃ, dhanaṃ dhaññañca vijjati.
::

::hangnum
1709\.
::

::gatha1
‘‘Hiraññaṃ vā suvaṇṇaṃ vā, muttā veḷuriyā bahū;
::

::gathalast
Sabbaṃ taṃ nidaheyyāsi, yañca te pettikaṃ dhanaṃ.
::

::hangnum
1710\.
::

::gatha1
‘‘Tamabravi {pb:T:2.0372} rājaputtī, maddī sabbaṅgasobhanā;
::

::gathalast
Kuhiṃ deva nidahāmi, taṃ me akkhāhi pucchito’’.
::

::hangnum
1711\.
::

::gatha1
‘‘Sīlavantesu dajjāsi, dānaṃ maddi yathārahaṃ;
::

::gathalast
Na hi dānā paraṃ atthi, patiṭṭhā sabbapāṇinaṃ.
::

::hangnum
1712\.
::

::gatha1
‘‘Puttesu maddi dayesi, sassuyā sasuramhi ca;
::

::gathalast
Yo ca taṃ bhattā maññeyya, sakkaccaṃ taṃ upaṭṭhahe.
::

::hangnum
1713\.
::

::gatha1
‘‘No ce taṃ bhattā maññeyya, mayā vippavasena te;
::

::gathalast
Aññaṃ bhattāraṃ pariyesa, mā kisittho {note:mā kilittha (sī. pī.)} mayā vinā’’.
::

::hangnum
1714\.
::

::gatha1
‘‘Ahañhi {pb:M:2.0317} vanaṃ gacchāmi, ghoraṃ vāḷamigāyutaṃ;
::

::gathalast
Saṃsayo jīvitaṃ mayhaṃ, ekakassa brahāvane’’.
::

::hangnum
1715\.
::

::gatha1
‘‘Tamabravi rājaputtī, maddī sabbaṅgasobhanā;
::

::gathalast
‘‘Abhumme kathaṃ nu bhaṇasi, pāpakaṃ vata bhāsasi.
::

::hangnum
1716\.
::

::gatha1
‘‘Nesa dhammo mahārāja, yaṃ tvaṃ gaccheyya ekako;
::

::gathalast
Ahampi tena gacchāmi, yena gacchasi khattiya.
::

::hangnum
1717\.
::

::gatha1
‘‘Maraṇaṃ vā tayā saddhiṃ, jīvitaṃ vā tayā vinā;
::

::gathalast
Tadeva maraṇaṃ seyyo, yaṃ ce jīve tayā vinā.
::

::hangnum
1718\.
::

::gatha1
‘‘Aggiṃ ujjālayitvāna {note:nijjālayitvāna (sī. pī.)}, ekajālasamāhitaṃ;
::

::gathalast
Tattha me {note:tattheva (syā. ka.)} maraṇaṃ seyyo, yaṃ ce jīve tayā vinā.
::

::hangnum
1719\.
::

::gatha1
‘‘Yathā āraññakaṃ nāgaṃ, dantiṃ anveti hatthinī;
::

::gathalast
Jessantaṃ giriduggesu, samesu visamesu ca.
::

::hangnum
1720\.
::

::gatha1
‘‘Evaṃ {pb:T:2.0373}{pb:V:2.0228} taṃ anugacchāmi, putte ādāya pacchato;
::

::gathalast
Subharā te bhavissāmi, na te hessāmi dubbharā.
::

::hangnum
1721\.
::

::gatha1
‘‘Ime kumāre passanto, mañjuke piyabhāṇine;
::

::gathalast
Āsīne {note:āsane (ka.)} vanagumbasmiṃ, na rajjassa sarissasi.
::

::hangnum
1722\.
::

::gatha1
‘‘Ime kumāre passanto, mañjuke piyabhāṇine;
::

::gathalast
Kīḷante vanagumbasmiṃ, na rajjassa sarissasi.
::

::hangnum
1723\.
::

::gatha1
‘‘Ime kumāre passanto, mañjuke piyabhāṇine;
::

::gathalast
Assame ramaṇīyamhi, na rajjassa sarissasi.
::

::hangnum
1724\.
::

::gatha1
‘‘Ime kumāre passanto, mañjuke piyabhāṇine;
::

::gathalast
Kīḷante assame ramme, na rajjassa sarissasi.
::

::hangnum
1725\.
::

::gatha1
‘‘Ime kumāre passanto, māladhārī alaṅkate;
::

::gathalast
Assame ramaṇīyamhi, na rajjassa sarissasi.
::

::hangnum
1726\.
::

::gatha1
‘‘Ime kumāre passanto, māladhārī alaṅkate;
::

::gathalast
Kīḷante assame ramme, na rajjassa sarissasi.
::

::hangnum
1727\.
::

::gatha1
‘‘Yadā {pb:M:2.0318} dakkhisi naccante, kumāre māladhārine;
::

::gathalast
Assame ramaṇīyamhi, na rajjassa sarissasi.
::

::hangnum
1728\.
::

::gatha1
‘‘Yadā dakkhisi naccante, kumāre māladhārine;
::

::gathalast
Kīḷante assame ramme, na rajjassa sarissasi.
::

::hangnum
1729\.
::

::gatha1
‘‘Yadā {pb:T:2.0374} dakkhisi mātaṅgaṃ, kuñjaraṃ saṭṭhihāyanaṃ;
::

::gathalast
Ekaṃ araññe carantaṃ, na rajjassa sarissasi.
::

::hangnum
1730\.
::

::gatha1
‘‘Yadā dakkhisi mātaṅgaṃ, kuñjaraṃ saṭṭhihāyanaṃ;
::

::gathalast
Sāyaṃ pāto vicarantaṃ, na rajjassa sarissasi.
::

::hangnum
1731\.
::

::gatha1
‘‘Yadā kareṇusaṅghassa, yūthassa purato vajaṃ;
::

::gatha2
Koñcaṃ kāhati mātaṅgo, kuñjaro saṭṭhihāyano;
::

::gathalast
Tassa taṃ nadato sutvā, na rajjassa sarissasi.
::

::hangnum
1732\.
::

::gatha1
‘‘Dubhato vanavikāse, yadā dakkhisi kāmado;
::

::gathalast
Vane vāḷamigākiṇṇe, na rajjassa sarissasi.
::

::hangnum
1733\.
::

::gatha1
‘‘Migaṃ disvāna sāyanhaṃ, pañcamālinamāgataṃ;
::

::gathalast
Kimpurise ca naccante, na rajjassa sarissasi.
::

::hangnum
1734\.
::

::gatha1
‘‘Yadā {pb:V:2.0229} sossasi nigghosaṃ, sandamānāya sindhuyā;
::

::gathalast
Gītaṃ kimpurisānañca, na rajjassa sarissasi.
::

::hangnum
1735\.
::

::gatha1
‘‘Yadā sossasi nigghosaṃ, girigabbharacārino;
::

::gathalast
Vassamānassulūkassa, na rajjassa sarissasi.
::

::hangnum
1736\.
::

::gatha1
‘‘Yadā sīhassa byagghassa, khaggassa gavayassa ca;
::

::gathalast
Vane sossasi vāḷānaṃ, na rajjassa sarissasi.
::

::hangnum
1737\.
::

::gatha1
‘‘Yadā morīhi parikiṇṇaṃ, barihīnaṃ matthakāsinaṃ;
::

::gathalast
Moraṃ dakkhisi naccantaṃ, na rajjassa sarissasi.
::

::hangnum
1738\.
::

::gatha1
‘‘Yadā morīhi parikiṇṇaṃ, aṇḍajaṃ citrapakkhinaṃ;
::

::gathalast
Moraṃ dakkhisi naccantaṃ, na rajjassa sarissasi.
::

::hangnum
1739\.
::

::gatha1
‘‘Yadā {pb:T:2.0375} morīhi parikiṇṇaṃ, nīlagīvaṃ sikhaṇḍinaṃ;
::

::gathalast
Moraṃ dakkhisi naccantaṃ, na rajjassa sarissasi.
::

::hangnum
1740\.
::

::gatha1
‘‘Yadā {pb:M:2.0319} dakkhisi hemante, pupphite dharaṇīruhe;
::

::gathalast
Surabhiṃ sampavāyante, na rajjassa sarissasi.
::

::hangnum
1741\.
::

::gatha1
‘‘Yadā hemantike māse, haritaṃ dakkhisi medaniṃ {note:mediniṃ (sī. pī.)};
::

::gathalast
Indagopakasañchannaṃ, na rajjassa sarissasi.
::

::hangnum
1742\.
::

::gatha1
‘‘Yadā dakkhisi hemante, pupphite dharaṇīruhe;
::

::gatha2
Kuṭajaṃ bimbajālañca, pupphitaṃ loddapadmakaṃ {note:lomapaddhakaṃ (sī. pī.)};
::

::gathalast
Surabhiṃ sampavāyante, na rajjassa sarissasi.
::

::hangnum
1743\.
::

::gatha1
‘‘Yadā hemantike māse, vanaṃ dakkhisi pupphitaṃ;
::

::gathalast
Opupphāni ca padmāni, na rajjassa sarissasi’’.
::

::centre
Hemavantaṃ nāma.
::

#### Dānakaṇḍaṃ

::hangnum
1744\.
::

::gatha1
‘‘Tesaṃ lālappitaṃ sutvā, puttassa suṇisāya ca;
::

::gathalast
Kalunaṃ {note:karuṇaṃ (sī. pī.), kalūnaṃ (syā. ka.)} paridevesi, rājaputtī yasassinī.
::

::hangnum
1745\.
::

::gatha1
‘‘Seyyo {pb:V:2.0230} visaṃ me khāyitaṃ, papātā papateyyahaṃ;
::

::gatha2
Rajjuyā bajjha miyyāhaṃ, kasmā vessantaraṃ puttaṃ;
::

::gathalast
Pabbājenti adūsakaṃ.
::

::hangnum
1746\.
::

::gatha1
‘‘Ajjhāyakaṃ dānapatiṃ, yācayogaṃ amacchariṃ;
::

::gatha2
Pūjitaṃ {pb:T:2.0376} paṭirājūhi, kittimantaṃ yasassinaṃ;
::

::gathalast
Kasmā vessantaraṃ puttaṃ, pabbājenti adūsakaṃ.
::

::hangnum
1747\.
::

::gatha1
‘‘Mātāpettibharaṃ jantuṃ, kule jeṭṭhāpacāyikaṃ;
::

::gathalast
Kasmā vessantaraṃ puttaṃ, pabbājenti adūsakaṃ.
::

::hangnum
1748\.
::

::gatha1
‘‘Rañño hitaṃ devihitaṃ, ñātīnaṃ sakhinaṃ hitaṃ;
::

::gatha2
Hitaṃ sabbassa raṭṭhassa, kasmā vessantaraṃ puttaṃ;
::

::gathalast
Pabbājenti adūsakaṃ.
::

::hangnum
1749\.
::

::gatha1
‘‘Madhūniva palātāni, ambāva patitā chamā;
::

::gathalast
Evaṃ hessati te raṭṭhaṃ, pabbājenti adūsakaṃ.
::

::hangnum
1750\.
::

::gatha1
‘‘Haṃso {pb:M:2.0320} nikhīṇapattova, pallalasmiṃ anūdake;
::

::gathalast
Apaviṭṭho amaccehi, eko rājā vihiyyasi.
::

::hangnum
1751\.
::

::gatha1
‘‘Taṃ taṃ brūmi mahārāja, attho te mā upaccagā;
::

::gathalast
Mā naṃ sivīnaṃ vacanā, pabbājesi adūsakaṃ’’.
::

::hangnum
1752\.
::

::gatha1
‘‘Dhammassāpacitiṃ kummi, sivīnaṃ vinayaṃ dhajaṃ;
::

::gathalast
Pabbājemi sakaṃ puttaṃ, pāṇā piyataro hi me’’.
::

::hangnum
1753\.
::

::gatha1
‘‘Yassa pubbe dhajaggāni, kaṇikārāva pupphitā;
::

::gathalast
Yāyantamanuyāyanti, svajjekova gamissati.
::

::hangnum
1754\.
::

::gatha1
‘‘Yassa pubbe dhajaggāni, kaṇikāravanāniva;
::

::gathalast
Yāyantamanuyāyanti{pb:T:2.0377}, svajjekova gamissati.
::

::hangnum
1755\.
::

::gatha1
‘‘Yassa pubbe anīkāni, kaṇikārāva pupphitā;
::

::gathalast
Yāyantamanuyāyanti, svajjekova gamissati.
::

::hangnum
1756\.
::

::gatha1
‘‘Yassa pubbe anīkāni, kaṇikāravanāniva;
::

::gathalast
Yāyantamanuyāyanti, svajjekova gamissati.
::

::hangnum
1757\.
::

::gatha1
‘‘Indagopakavaṇṇābhā, gandhārā paṇḍukambalā;
::

::gathalast
Yāyantamanuyāyanti, svajjekova gamissati.
::

::hangnum
1758\.
::

::gatha1
‘‘Yo {pb:V:2.0231} pubbe hatthinā yāti, sivikāya rathena ca;
::

::gathalast
Svajja vessantaro rājā, kathaṃ gacchati pattiko.
::

::hangnum
1759\.
::

::gatha1
‘‘Kathaṃ candanalittaṅgo, naccagītappabodhano;
::

::gathalast
Khurājinaṃ pharasuñca, khārikājañca hāhiti {note:hāriti (syā. ka.)}.
::

::hangnum
1760\.
::

::gatha1
‘‘Kasmā nābhiharissanti, kāsāva ajināni ca;
::

::gathalast
Pavisantaṃ brahāraññaṃ, kasmā cīraṃ na bajjhare.
::

::hangnum
1761\.
::

::gatha1
‘‘Kathaṃ nu cīraṃ dhārenti, rājapabbājitā janā;
::

::gathalast
Kathaṃ kusamayaṃ cīraṃ, maddī paridahissati.
::

::hangnum
1762\.
::

::gatha1
‘‘Kāsiyāni ca dhāretvā, khomakoṭumbarāni ca;
::

::gathalast
Kusacīrāni dhārentī, kathaṃ maddī karissati.
::

::hangnum
1763\.
::

::gatha1
‘‘Vayhāhi {pb:M:2.0321} pariyāyitvā, sivikāya rathena ca;
::

::gathalast
Sā kathajja anujjhaṅgī, pathaṃ gacchati pattikā.
::

::hangnum
1764\.
::

::gatha1
‘‘Yassā mudutalā hatthā, caraṇā ca sukhedhitā;
::

::gathalast
Sā kathajja anujjhaṅgī, pathaṃ gacchati pattikā.
::

::hangnum
1765\.
::

::gatha1
‘‘Yassā {pb:T:2.0378} mudutalā pādā, caraṇā ca sukhedhitā;
::

::gatha2
Pādukāhi suvaṇṇāhi, pīḷamānāva gacchati;
::

::gathalast
Sā kathajja anujjhaṅgī, pathaṃ gacchati pattikā.
::

::hangnum
1766\.
::

::gatha1
‘‘Yāssu itthisahassānaṃ, purato gacchati mālinī;
::

::gathalast
Sā kathajja anujjhaṅgī, vanaṃ gacchati ekikā.
::

::hangnum
1767\.
::

::gatha1
‘‘Yāssu sivāya sutvāna, muhuṃ uttasate pure;
::

::gathalast
Sā kathajja anujjhaṅgī, vanaṃ gacchati bhīrukā.
::

::hangnum
1768\.
::

::gatha1
‘‘Yāssu indasagottassa, ulūkassa pavassato;
::

::gatha2
Sutvāna nadato bhītā, vāruṇīva pavedhati;
::

::gathalast
Sā kathajja anujjhaṅgī, vanaṃ gacchati bhīrukā.
::

::hangnum
1769\.
::

::gatha1
‘‘Sakuṇī hataputtāva, suññaṃ disvā kulāvakaṃ;
::

::gathalast
Ciraṃ dukkhena jhāyissaṃ, suññaṃ āgammimaṃ puraṃ.
::

::hangnum
1770\.
::

::gatha1
‘‘Sakuṇī hataputtāva, suññaṃ disvā kulāvakaṃ;
::

::gathalast
Kisā paṇḍu bhavissāmi, piye putte apassatī.
::

::hangnum
1771\.
::

::gatha1
‘‘Sakuṇī hataputtāva, suññaṃ disvā kulāvakaṃ;
::

::gathalast
Tena tena padhāvissaṃ, piye putte apassatī.
::

::hangnum
1772\.
::

::gatha1
‘‘Kurarī {pb:V:2.0232} {note:kururī (syā. ka.)} hatachāpāva, suññaṃ disvā kulāvakaṃ;
::

::gathalast
Ciraṃ dukkhena jhāyissaṃ, suññaṃ āgammimaṃ puraṃ.
::

::hangnum
1773\.
::

::gatha1
‘‘Kurarī hatachāpāva, suññaṃ disvā kulāvakaṃ;
::

::gathalast
Kisā paṇḍu bhavissāmi, piye putte apassatī.
::

::hangnum
1774\.
::

::gatha1
‘‘Kurarī {pb:T:2.0379} hatachāpāva, suññaṃ disvā kulāvakaṃ;
::

::gathalast
Tena tena padhāvissaṃ, piye putte apassatī.
::

::hangnum
1775\.
::

::gatha1
‘‘Sā {pb:M:2.0322} nūna cakkavākīva, pallalasmiṃ anūdake;
::

::gathalast
Ciraṃ dukkhena jhāyissaṃ, suññaṃ āgammimaṃ puraṃ.
::

::hangnum
1776\.
::

::gatha1
‘‘Sā nūna cakkavākīva, pallalasmiṃ anūdake;
::

::gathalast
Kisā paṇḍu bhavissāmi, piye putte apassatī.
::

::hangnum
1777\.
::

::gatha1
‘‘Sā nūna cakkavākīva, pallalasmiṃ anūdake;
::

::gathalast
Tena tena padhāvissaṃ, piye putte apassatī.
::

::hangnum
1778\.
::

::gatha1
‘‘Evaṃ me vilapantiyā, rājā puttaṃ adūsakaṃ;
::

::gathalast
Pabbājesi vanaṃ raṭṭhā, maññe hissāmi jīvitaṃ’’.
::

::hangnum
1779\.
::

::gatha1
‘‘Tassā lālappitaṃ sutvā, sabbā antepure bahū {note:ahu (syā. ka.)};
::

::gathalast
Bāhā paggayha pakkanduṃ, sivikaññā samāgatā.
::

::hangnum
1780\.
::

::gatha1
‘‘Sālāva sampamathitā, mālutena pamadditā;
::

::gathalast
Senti puttā ca dārā ca, vessantaranivesane.
::

::hangnum
1781\.
::

::gatha1
‘‘Orodhā ca kumārā ca, vesiyānā ca brāhmaṇā;
::

::gathalast
Bāhā paggayha pakkanduṃ, vessantaranivesane.
::

::hangnum
1782\.
::

::gatha1
‘‘Hatthārohā anīkaṭṭhā, rathikā pattikārakā;
::

::gathalast
Bāhā paggayha pakkanduṃ, vessantaranivesane.
::

::hangnum
1783\.
::

::gatha1
‘‘Tato ratyā vivasāne, sūriyassuggamanaṃ pati;
::

::gathalast
Atha vessantaro rājā, dānaṃ dātuṃ upāgami.
::

::hangnum
1784\.
::

::gatha1
‘‘Vatthāni {pb:T:2.0380} vatthakāmānaṃ, soṇḍānaṃ detha vāruṇiṃ;
::

::gathalast
Bhojanaṃ bhojanatthīnaṃ, sammadeva pavecchatha.
::

::hangnum
1785\.
::

::gatha1
‘‘Mā ca kiñci vanibbake, heṭṭhayittha idhāgate;
::

::gathalast
Tappetha annapānena, gacchantu paṭipūjitā.
::

::hangnum
1786\.
::

::gatha1
‘‘Athettha vattatī saddo, tumulo bheravo mahā;
::

::gathalast
Dānena taṃ nīharanti, puna dānaṃ adā tuvaṃ {note:ayaṃ gāthā sī. syā. pī. potthakesu na dissati}.
::

::hangnum
1787\.
::

::gatha1
‘‘Tesu {pb:V:2.0233} mattā kilantāva, sampatanti vanibbakā;
::

::gathalast
Nikkhamante mahārāje, sivīnaṃ raṭṭhavaḍḍhane.
::

::hangnum
1788\.
::

::gatha1
‘‘Acchecchuṃ {pb:M:2.0323} vata bho rukkhaṃ, nānāphaladharaṃ dumaṃ;
::

::gathalast
Yathā vessantaraṃ raṭṭhā, pabbājenti adūsakaṃ.
::

::hangnum
1789\.
::

::gatha1
‘‘Acchecchuṃ vata bho rukkhaṃ, sabbakāmadadaṃ dumaṃ;
::

::gathalast
Yathā vessantaraṃ raṭṭhā, pabbājenti adūsakaṃ.
::

::hangnum
1790\.
::

::gatha1
‘‘Acchecchuṃ vata bho rukkhaṃ, sabbakāmarasāharaṃ;
::

::gathalast
Yathā vessantaraṃ raṭṭhā, pabbājenti adūsakaṃ.
::

::hangnum
1791\.
::

::gatha1
‘‘Ye vuḍḍhā ye ca daharā, ye ca majjhimaporisā;
::

::gatha2
Bāhā paggayha pakkanduṃ, nikkhamante mahārāje;
::

::gathalast
Sivīnaṃ raṭṭhavaḍḍhane.
::

::hangnum
1792\.
::

::gatha1
‘‘Atiyakkhā {pb:T:2.0381} vassavarā, itthāgārā ca rājino;
::

::gatha2
Bāhā paggayha pakkanduṃ, nikkhamante mahārāje;
::

::gathalast
Sivīnaṃ raṭṭhavaḍḍhane.
::

::hangnum
1793\.
::

::gatha1
‘‘Thiyopi tattha pakkanduṃ, yā tamhi nagare ahu;
::

::gathalast
Nikkhamante mahārāje, sivīnaṃ raṭṭhavaḍḍhane.
::

::hangnum
1794\.
::

::gatha1
‘‘Ye brāhmaṇā ye ca samaṇā, aññe vāpi vanibbakā;
::

::gathalast
Bāhā paggayha pakkanduṃ, adhammo kira bho iti.
::

::hangnum
1795\.
::

::gatha1
‘‘Yathā vessantaro rājā, yajamāno sake pure;
::

::gathalast
Sivīnaṃ vacanatthena, samhā raṭṭhā nirajjati.
::

::hangnum
1796\.
::

::gatha1
‘‘Satta hatthisate datvā, sabbālaṅkārabhūsite;
::

::gathalast
Suvaṇṇakacche mātaṅge, hemakappanavāsase.
::

::hangnum
1797\.
::

::gatha1
‘‘Ārūḷhe gāmaṇīyehi, tomaraṅkusapāṇibhi;
::

::gathalast
Esa vessantaro rājā, samhā raṭṭhā nirajjati.
::

::hangnum
1798\.
::

::gatha1
‘‘Satta assasate datvā, sabbālaṅkārabhūsite;
::

::gathalast
Ājānīyeva jātiyā, sindhave sīghavāhane.
::

::hangnum
1799\.
::

::gatha1
‘‘Ārūḷhe gāmaṇīyehi, illiyācāpadhāribhi;
::

::gathalast
Esa vessantaro rājā, samhā raṭṭhā nirajjati.
::

::hangnum
1800\.
::

::gatha1
‘‘Satta rathasate datvā, sannaddhe ussitaddhaje;
::

::gathalast
Dīpe athopi veyagghe, sabbālaṅkārabhūsite.
::

::hangnum
1801\.
::

::gatha1
‘‘Ārūḷhe {pb:V:2.0234}{pb:M:2.0324} gāmaṇīyehi, cāpahatthehi vammibhi;
::

::gathalast
Esa {pb:T:2.0382} vessantaro rājā, samhā raṭṭhā nirajjati.
::

::hangnum
1802\.
::

::gatha1
‘‘Satta itthisate datvā, ekamekā rathe ṭhitā;
::

::gathalast
Sannaddhā nikkharajjūhi, suvaṇṇehi alaṅkatā.
::

::hangnum
1803\.
::

::gatha1
‘‘Pītālaṅkārā pītavasanā, pītābharaṇavibhūsitā;
::

::gatha2
Aḷārapamhā hasulā, susaññā tanumajjhimā;
::

::gathalast
Esa vessantaro rājā, samhā raṭṭhā nirajjati.
::

::hangnum
1804\.
::

::gatha1
‘‘Satta dhenusate datvā, sabbā kaṃsupadhāraṇā {note:kusumadhārine (ka.)};
::

::gathalast
Esa vessantaro rājā, samhā raṭṭhā nirajjati.
::

::hangnum
1805\.
::

::gatha1
‘‘Satta dāsisate datvā, satta dāsasatāni ca;
::

::gathalast
Esa vessantaro rājā, samhā raṭṭhā nirajjati.
::

::hangnum
1806\.
::

::gatha1
‘‘Hatthī assarathe {note:asse rathe (syā.)} datvā, nāriyo ca alaṅkatā;
::

::gathalast
Esa vessantaro rājā, samhā raṭṭhā nirajjati.
::

::hangnum
1807\.
::

::gatha1
‘‘Tadāsi yaṃ bhiṃsanakaṃ, tadāsi lomahaṃsanaṃ;
::

::gathalast
Mahādāne padinnamhi, medanī sampakampatha.
::

::hangnum
1808\.
::

::gatha1
‘‘Tadāsi yaṃ bhiṃsanakaṃ, tadāsi lomahaṃsanaṃ;
::

::gathalast
Yaṃ pañjalikato rājā, samhā raṭṭhā nirajjati.
::

::hangnum
1809\.
::

::gatha1
‘‘Athettha vattatī saddo, tumulo bheravo mahā;
::

::gathalast
Dānena taṃ nīharanti, puna dānaṃ adā tuvaṃ.
::

::hangnum
1810\.
::

::gatha1
‘‘Tesu {pb:T:2.0383} mattā kilantāva, sampatanti vanibbakā;
::

::gathalast
Nikkhamante mahārāje, sivīnaṃ raṭṭhavaḍḍhane’’.
::

::hangnum
1811\.
::

::gatha1
‘‘Āmantayittha rājānaṃ, sañjayaṃ dhamminaṃ varaṃ {note:dhammikaṃvaraṃ (syā. ka.)};
::

::gathalast
Avaruddhasi maṃ deva, vaṅkaṃ gacchāmi pabbataṃ.
::

::hangnum
1812\.
::

::gatha1
‘‘Ye hi keci mahārāja, bhūtā ye ca bhavissare;
::

::gathalast
Atittāyeva kāmehi, gacchanti yamasādhanaṃ.
::

::hangnum
1813\.
::

::gatha1
‘‘Svāhaṃ {pb:M:2.0325} sake abhissasiṃ, yajamāno sake pure;
::

::gathalast
Sivīnaṃ vacanatthena, samhā raṭṭhā nirajjati.
::

::hangnum
1814\.
::

::gatha1
‘‘Aghaṃ taṃ paṭisevissaṃ, vane vāḷamigākiṇṇe;
::

::gatha2
Khaggadīpinisevite, ahaṃ puññāni karomi;
::

::gathalast
Tumhe paṅkamhi sīdatha’’.
::

::hangnum
1815\.
::

::gatha1
‘‘Anujānāhi {pb:V:2.0235} maṃ amma, pabbajjā mama ruccati;
::

::gatha2
Svāhaṃ sake abhissasiṃ, yajamāno sake pure;
::

::gathalast
Sivīnaṃ vacanatthena, samhā raṭṭhā nirajjati.
::

::hangnum
1816\.
::

::gatha1
‘‘Aghaṃ taṃ paṭisevissaṃ, vane vāḷamigākiṇṇe;
::

::gathalast
Khaggadīpinisevite, ahaṃ puññāni karomi;
::

::gathalast
Tumhe paṅkamhi sīdatha {note:vaṅkaṃ gacchāmi pabbataṃ (ka.)}.
::

::hangnum
1817\.
::

::gatha1
‘‘Anujānāmi taṃ putta, pabbajjā te samijjhatu;
::

::gatha2
Ayañca maddī kalyāṇī, susaññā tanumajjhimā;
::

Acchataṃ saha puttehi, kiṃ araññe karissati’’.

::hangnum
1818\.
::

::gatha1
‘‘Nāhaṃ {pb:T:2.0384} akāmā dāsimpi, araññaṃ netumussahe;
::

::gathalast
Sace icchati anvetu, sace nicchati acchatu’’.
::

::hangnum
1819\.
::

::gatha1
‘‘Tato suṇhaṃ mahārājā, yācituṃ paṭipajjatha;
::

::gathalast
Mā candanasamācāre, rajojallaṃ adhārayi.
::

::hangnum
1820\.
::

::gatha1
‘‘Mā kāsiyāni dhāretvā {note:kāsiyāni ca dhāretvā (ka.)}, kusacīraṃ adhārayi;
::

::gathalast
Dukkho vāso araññasmiṃ, mā hi tvaṃ lakkhaṇe gami.
::

::hangnum
1821\.
::

::gatha1
‘‘Tamabravi rājaputtī, maddī sabbaṅgasobhanā;
::

::gathalast
Nāhaṃ taṃ sukhamiccheyyaṃ, yaṃ me vessantaraṃ vinā’’.
::

::hangnum
1822\.
::

::gatha1
‘‘Tamabravi mahārājā, sivīnaṃ raṭṭhavaḍḍhano;
::

::gathalast
Iṅgha maddī nisāmeti, vane ye honti dussahā.
::

::hangnum
1823\.
::

::gatha1
‘‘Bahū kīṭā paṭaṅgā ca, makasā madhumakkhikā;
::

::gathalast
Tepi taṃ tattha hiṃseyyuṃ, taṃ te dukkhataraṃ siyā.
::

::hangnum
1824\.
::

::gatha1
‘‘Apare {pb:M:2.0326} passa santāpe, nadīnupanisevite;
::

::gathalast
Sappā ajagarā nāma, avisā te mahabbalā.
::

::hangnum
1825\.
::

::gatha1
‘‘Te manussaṃ migaṃ vāpi, api māsannamāgataṃ;
::

::gathalast
Parikkhipitvā bhogehi, vasamānenti attano.
::

::hangnum
1826\.
::

::gatha1
‘‘Aññepi kaṇhajaṭino {note:kaṇhajaṭilā (ka.)}, acchā nāma aghammigā;
::

::gathalast
Na tehi puriso diṭṭho, rukkhamāruyha muccati.
::

::hangnum
1827\.
::

::gatha1
‘‘Saṅghaṭṭayantā siṅgāni, tikkhaggātippahārino {note:tikkhaggāni pahārino (sī. syā.)};
::

::gathalast
Mahiṃsā vicarantettha, nadiṃ sotumbaraṃ pati.
::

::hangnum
1828\.
::

::gatha1
‘‘Disvā {pb:T:2.0385}{pb:V:2.0236} migānaṃ yūthānaṃ, gavaṃ sañcarataṃ vane;
::

::gathalast
Dhenuva vacchagiddhāva, kathaṃ maddi karissasi.
::

::hangnum
1829\.
::

::gatha1
‘‘Disvā sampatite ghore, dumaggesu plavaṅgame;
::

::gathalast
Akhettaññāya te maddi, bhavissate mahabbhayaṃ.
::

::hangnum
1830\.
::

::gatha1
‘‘Yā tvaṃ sivāya sutvāna, muhuṃ uttasayī {note:uttasase (sī. syā. ka.)} pure;
::

::gathalast
Sā tvaṃ vaṅkamanuppattā, kathaṃ maddi karissasi.
::

::hangnum
1831\.
::

::gatha1
‘‘Ṭhite majjhanhike {note:majjhantike (sī. syā. pī.)} kāle, sannisinnesu pakkhisu;
::

::gathalast
Saṇateva brahāraññaṃ, tattha kiṃ gantumicchasi’’.
::

::hangnum
1832\.
::

::gatha1
‘‘Tamabravi rājaputtī, maddī sabbaṅgasobhanā;
::

::gatha2
Yāni etāni akkhāsi, vane paṭibhayāni me;
::

::gathalast
Sabbāni abhisambhossaṃ, gacchaññeva rathesabha.
::

::hangnum
1833\.
::

::gatha1
‘‘Kāsaṃ kusaṃ poṭakilaṃ, usiraṃ muñjapabbajaṃ {note:muñjababbajaṃ (sī.)};
::

::gathalast
Urasā panudahissāmi, nassa hessāmi dunnayā.
::

::hangnum
1834\.
::

::gatha1
‘‘Bahūhi vata cariyāhi, kumārī vindate patiṃ;
::

::gathalast
Udarassuparodhena, gohanuveṭhanena ca.
::

::hangnum
1835\.
::

::gatha1
‘‘Aggissa pāricariyāya, udakummujjanena ca;
::

::gathalast
Vedhabyaṃ {note:vedhabbaṃ (sī. pī.)} kaṭukaṃ loke, gacchaññeva rathesabha.
::

::hangnum
1836\.
::

::gatha1
‘‘Apissā {pb:M:2.0327} hoti appatto, ucchiṭṭhamapi bhuñjituṃ;
::

::gatha2
Yo naṃ hatthe gahetvāna, akāmaṃ parikaḍḍhati;
::

::gathalast
Vedhabyaṃ kaṭukaṃ loke, gacchaññeva rathesabha.
::

::hangnum
1837\.
::

::gatha1
‘‘Kesaggahaṇamukkhepā{pb:T:2.0386}, bhūmyā ca parisumbhanā;
::

::gatha2
Datvā ca nopakkamati, bahudukkhaṃ anappakaṃ;
::

::gathalast
Vedhabyaṃ kaṭukaṃ loke, gacchaññeva rathesabha.
::

::hangnum
1838\.
::

::gatha1
‘‘Sukacchavī vedhaverā, datvā subhagamānino;
::

::gatha2
Akāmaṃ parikaḍḍhanti, ulūkaññeva vāyasā;
::

::gathalast
Vedhabyaṃ kaṭukaṃ loke, gacchaññeva rathesabha.
::

::hangnum
1839\.
::

::gatha1
‘‘Api ñātikule phīte, kaṃsapajjotane vasaṃ;
::

::gatha2
Nevābhivākyaṃ na labhe, bhātūhi sakhinīhipi {note:sakhikāhi ca (sī. pī.)};
::

::gathalast
Vedhabyaṃ kaṭukaṃ loke, gacchaññeva rathesabha.
::

::hangnum
1840\.
::

::gatha1
‘‘Naggā {pb:V:2.0237} nadī anūdakā, naggaṃ raṭṭhaṃ arājakaṃ;
::

::gatha2
Itthīpi vidhavā naggā, yassāpi dasa bhātaro;
::

::gathalast
Vedhabyaṃ kaṭukaṃ loke, gacchaññeva rathesabha.
::

::hangnum
1841\.
::

::gatha1
‘‘Dhajo rathassa paññāṇaṃ, dhūmo paññāṇamaggino;
::

::gatha2
Rājā rathassa paññāṇaṃ, bhattā paññāṇamitthiyā;
::

::gathalast
Vedhabyaṃ kaṭukaṃ loke, gacchaññeva rathesabha.
::

::hangnum
1842\.
::

::gatha1
‘‘Yā daliddī daliddassa, aḍḍhā aḍḍhassa kittimaṃ;
::

::gathalast
Taṃ ve devā pasaṃsanti, dukkarañhi karoti sā.
::

::hangnum
1843\.
::

::gatha1
‘‘Sāmikaṃ anubandhissaṃ, sadā kāsāyavāsinī;
::

::gathalast
Pathabyāpi abhijjantyā {note:abhejjantyā (sī. pī.)}, vedhabyaṃ kaṭukitthiyā.
::

::hangnum
1844\.
::

::gatha1
‘‘Api sāgarapariyantaṃ, bahuvittadharaṃ mahiṃ;
::

::gathalast
Nānāratanaparipūraṃ{pb:T:2.0387}, nicche vessantaraṃ vinā.
::

::hangnum
1845\.
::

::gatha1
‘‘Kathaṃ nu tāsaṃ hadayaṃ, sukharā vata itthiyo;
::

::gathalast
Yā sāmike dukkhitamhi, sukhamicchanti attano.
::

::hangnum
1846\.
::

::gatha1
‘‘Nikkhamante {pb:M:2.0328} mahārāje, sivīnaṃ raṭṭhavaḍḍhane;
::

::gathalast
Tamahaṃ anubandhissaṃ, sabbakāmadado hi me’’.
::

::hangnum
1847\.
::

::gatha1
‘‘Tamabravi mahārājā, maddiṃ sabbaṅgasobhanaṃ;
::

::gatha2
Ime te daharā puttā, jālī kaṇhājinā cubho;
::

::gathalast
Nikkhippa lakkhaṇe gaccha, mayaṃ te posayāmase’’ {note:posiyāmase (sī. pī. ka.)}.
::

::hangnum
1848\.
::

::gatha1
‘‘Tamabravi rājaputtī, maddī sabbaṅgasobhanā;
::

::gatha2
Piyā me puttakā deva, jālī kaṇhājinā cubho;
::

::gathalast
Tyamhaṃ tattha ramessanti, araññe jīvasokinaṃ’’.
::

::hangnum
1849\.
::

::gatha1
‘‘Tamabravi mahārājā, sivīnaṃ raṭṭhavaḍḍhano;
::

::gatha2
Sālīnaṃ odanaṃ bhutvā, suciṃ maṃsūpasecanaṃ;
::

::gathalast
Rukkhaphalāni bhuñjantā, kathaṃ kāhanti dārakā.
::

::hangnum
1850\.
::

::gatha1
‘‘Bhutvā satapale kaṃse, sovaṇṇe satarājike;
::

::gathalast
Rukkhapattesu bhuñjantā, kathaṃ kāhanti dārakā.
::

::hangnum
1851\.
::

::gatha1
‘‘Kāsiyāni ca dhāretvā, khomakoṭumbarāni ca;
::

::gathalast
Kusacīrāni dhārentā, kathaṃ kāhanti dārakā.
::

::hangnum
1852\.
::

::gatha1
‘‘Vayhāhi {pb:V:2.0238} pariyāyitvā, sivikāya rathena ca;
::

::gathalast
Pattikā paridhāvantā, kathaṃ kāhanti dārakā.
::

::hangnum
1853\.
::

::gatha1
‘‘Kūṭāgāre {pb:T:2.0388} sayitvāna, nivāte phusitaggaḷe;
::

::gathalast
Sayantā rukkhamūlasmiṃ, kathaṃ kāhanti dārakā.
::

::hangnum
1854\.
::

::gatha1
‘‘Pallaṅkesu sayitvāna, gonake cittasanthate;
::

::gathalast
Sayantā tiṇasanthāre, kathaṃ kāhanti dārakā.
::

::hangnum
1855\.
::

::gatha1
‘‘Gandhakena vilimpitvā, agarucandanena ca;
::

::gathalast
Rajojallāni dhārentā, kathaṃ kāhanti dārakā.
::

::hangnum
1856\.
::

::gatha1
‘‘Cāmaramorahatthehi, bījitaṅgā sukhedhitā {note:sukhe ṭhitā (syā. pī.)};
::

::gathalast
Phuṭṭhā ḍaṃsehi makasehi, kathaṃ kāhanti dārakā’’.
::

::hangnum
1857\.
::

::gatha1
‘‘Tamabravi {pb:M:2.0329} rājaputtī, maddī sabbaṅgasobhanā;
::

::gatha2
Mā deva paridevesi, mā ca tvaṃ vimano ahu;
::

::gathalast
Yathā mayaṃ bhavissāma, tathā hessanti dārakā.
::

::hangnum
1858\.
::

::gatha1
‘‘Idaṃ vatvāna pakkāmi, maddī sabbaṅgasobhanā;
::

::gathalast
Sivimaggena anvesi, putte ādāya lakkhaṇā’’.
::

::hangnum
1859\.
::

::gatha1
Tato vessantaro rājā, dānaṃ datvāna khattiyo;
::

::gathalast
Pitu mātu ca vanditvā, katvā ca naṃ padakkhiṇaṃ.
::

::hangnum
1860\.
::

::gatha1
Catuvāhiṃ rathaṃ yuttaṃ, sīghamāruyha sandanaṃ;
::

::gathalast
Ādāya puttadārañca, vaṅkaṃ pāyāsi pabbataṃ.
::

::hangnum
1861\.
::

::gatha1
Tato vessantaro rājā, yenāsi bahuko jano;
::

::gathalast
‘‘Āmanta kho taṃ gacchāma, arogā hontu ñātayo’’.
::

::hangnum
1862\.
::

::gatha1
‘‘Iṅgha {pb:T:2.0389} maddi nisāmehi, rammarūpaṃva dissati;
::

::gathalast
Āvāsaṃ siviseṭṭhassa, pettikaṃ bhavanaṃ mama’’.
::

::hangnum
1863\.
::

::gatha1
‘‘Taṃ brāhmaṇā anvagamuṃ, te naṃ asse ayācisuṃ;
::

::gathalast
Yācito paṭipādesi, catunnaṃ caturo haye’’’.
::

::hangnum
1864\.
::

::gatha1
‘‘Iṅgha maddi nisāmehi, cittarūpaṃva dissati;
::

::gathalast
Migarohiccavaṇṇena, dakkhiṇassā vahanti maṃ’’.
::

::hangnum
1865\.
::

::gatha1
‘‘Athettha pañcamo āgā, so taṃ rathamayācatha;
::

::gathalast
Tassa taṃ yācitodāsi, na cassupahato mano.
::

::hangnum
1866\.
::

::gatha1
‘‘Tato {pb:V:2.0239} vessantaro rājā, oropetvā {note:otāretvā (ka.)} sakaṃ janaṃ;
::

::gathalast
Assāsayi assarathaṃ, brāhmaṇassa dhanesino’’.
::

::hangnum
1867\.
::

::gatha1
‘‘Tvaṃ maddi kaṇhaṃ gaṇhāhi, lahu esā kaniṭṭhikā;
::

::gathalast
Ahaṃ jāliṃ gahessāmi, garuko bhātiko hi so’’.
::

::hangnum
1868\.
::

::gatha1
‘‘Rājā kumāramādāya, rājaputtī ca dārikaṃ;
::

::gathalast
Sammodamānā pakkāmuṃ, aññamaññaṃ piyaṃvadā’’.
::

::centre
Dānakaṇḍaṃ nāma.
::

#### Vanapavesanaṃ

::hangnum
1869\.
::

::gatha1
‘‘Yadi {pb:M:2.0330} keci manujā enti, anumagge paṭipathe;
::

::gathalast
Maggaṃ te paṭipucchāma, kuhiṃ vaṅkatapabbato.
::

::hangnum
1870\.
::

::gatha1
‘‘Te tattha amhe passitvā, kalunaṃ paridevayuṃ;
::

::gathalast
Dukkhaṃ {pb:T:2.0390} te paṭivedenti, dūre vaṅkatapabbato’’.
::

::hangnum
1871\.
::

::gatha1
‘‘Yadi passanti pavane, dārakā phaline {note:phalite (sī. syā. pī.)} dume;
::

::gathalast
Tesaṃ phalānaṃ hetumhi, uparodanti dārakā.
::

::hangnum
1872\.
::

::gatha1
‘‘Rodante dārake disvā, ubbiddhā {note:ubbiggā (sī. syā. pī.)} vipulā dumā;
::

::gathalast
Sayamevonamitvāna, upagacchanti dārake.
::

::hangnum
1873\.
::

::gatha1
‘‘Idaṃ accherakaṃ disvā, abbhutaṃ lomahaṃsanaṃ;
::

::gathalast
Sādhukāraṃ pavattesi, maddī sabbaṅgasobhanā.
::

::hangnum
1874\.
::

::gatha1
‘‘Accheraṃ vata lokasmiṃ, abbhutaṃ lomahaṃsanaṃ;
::

::gathalast
Vessantarassa tejena, sayamevonatā dumā’’.
::

::hangnum
1875\.
::

::gatha1
‘‘Saṅkhipiṃsu pathaṃ yakkhā, anukampāya dārake;
::

::gathalast
Nikkhantadivaseneva, cetaraṭṭhaṃ upāgamuṃ’’.
::

::hangnum
1876\.
::

::gatha1
‘‘Te gantvā dīghamaddhānaṃ, cetaraṭṭhaṃ upāgamuṃ;
::

::gathalast
Iddhaṃ phītaṃ janapadaṃ, bahumaṃsasurodanaṃ’’.
::

::hangnum
1877\.
::

::gatha1
‘‘Cetiyo parivāriṃsu, disvā lakkhaṇamāgataṃ;
::

::gathalast
Sukhumālī vata ayyā, pattikā paridhāvati.
::

::hangnum
1878\.
::

::gatha1
‘‘Vayhāhi {pb:V:2.0240} pariyāyitvā, sivikāya rathena ca;
::

::gathalast
Sājja maddī araññasmiṃ, pattikā paridhāvati’’.
::

::hangnum
1879\.
::

::gatha1
‘‘Taṃ disvā cetapāmokkhā, rodamānā upāgamuṃ;
::

::gatha2
Kacci nu deva kusalaṃ, kacci deva anāmayaṃ;
::

::gathalast
Kacci {pb:T:2.0391} pitā arogo te, sivīnañca anāmayaṃ.
::

::hangnum
1880\.
::

::gatha1
‘‘Ko te balaṃ mahārāja, ko nu te rathamaṇḍalaṃ;
::

::gatha2
Anassako arathako, dīghamaddhānamāgato;
::

::gathalast
Kaccāmittehi pakato, anuppattosimaṃ disaṃ’’.
::

::hangnum
1881\.
::

::gatha1
‘‘Kusalañceva {pb:M:2.0331} me samma, atho samma anāmayaṃ;
::

::gathalast
Atho pitā arogo me, sivīnañca anāmayaṃ.
::

::hangnum
1882\.
::

::gatha1
‘‘Ahañhi kuñjaraṃ dajjaṃ, īsādantaṃ urūḷhavaṃ;
::

::gathalast
Khettaññuṃ sabbayuddhānaṃ, sabbasetaṃ gajuttamaṃ.
::

::hangnum
1883\.
::

::gatha1
‘‘Paṇḍukambalasañchannaṃ, pabhinnaṃ sattumaddanaṃ;
::

::gathalast
Dantiṃ savāḷabījaniṃ, setaṃ kelāsasādisaṃ.
::

::hangnum
1884\.
::

::gatha1
‘‘Sasetacchattaṃ saupādheyyaṃ, sāthappanaṃ sahatthipaṃ;
::

::gathalast
Aggayānaṃ rājavāhiṃ, brāhmaṇānaṃ adāsahaṃ.
::

::hangnum
1885\.
::

::gatha1
‘‘Tasmiṃ me sivayo kuddhā, pitā cupahatomano;
::

::gatha2
Avaruddhasi maṃ rājā, vaṅkaṃ gacchāmi pabbataṃ;
::

::gathalast
Okāsaṃ sammā jānātha, vane yattha vasāmase’’.
::

::hangnum
1886\.
::

::gatha1
‘‘Svāgataṃ te mahārāja, atho te adurāgataṃ;
::

::gathalast
Issarosi anuppatto, yaṃ idhatthi pavedaya.
::

::hangnum
1887\.
::

::gatha1
‘‘Sākaṃ bhisaṃ madhuṃ maṃsaṃ, suddhaṃ sālinamodanaṃ;
::

::gathalast
Paribhuñja mahārāja, pāhuno nosi āgato’’.
::

::hangnum
1888\.
::

::gatha1
‘‘Paṭiggahitaṃ {pb:T:2.0392} yaṃ dinnaṃ, sabbassa agghiyaṃ kataṃ;
::

::gatha2
Avaruddhasi maṃ rājā, vaṅkaṃ gacchāmi pabbataṃ;
::

::gathalast
Okāsaṃ sammā jānātha, vane yattha vasāmase’’.
::

::hangnum
1889\.
::

::gatha1
‘‘Idheva tāva acchassu, cetaraṭṭhe rathesabha;
::

::gathalast
Yāva cetā gamissanti, rañño santika yācituṃ.
::

::hangnum
1890\.
::

::gatha1
‘‘Nijjhāpetuṃ {pb:V:2.0241} mahārājaṃ, sivīnaṃ raṭṭhavaḍḍhanaṃ;
::

::gatha2
Taṃ taṃ cetā purakkhatvā, patītā laddhapaccayā;
::

::gathalast
Parivāretvāna gacchanti, evaṃ jānāhi khattiya’’.
::

::hangnum
1891\.
::

::gatha1
‘‘Mā vo ruccittha gamanaṃ, rañño santika yācituṃ;
::

::gathalast
Nijjhāpetuṃ mahārājaṃ, rājāpi tattha nissaro.
::

::hangnum
1892\.
::

::gatha1
‘‘Accuggatā hi sivayo, balaggā negamā ca ye;
::

::gathalast
Te vidhaṃsetumicchanti, rājānaṃ mama kāraṇā’’.
::

::hangnum
1893\.
::

::gatha1
‘‘Sace {pb:M:2.0332} esā pavattettha, raṭṭhasmiṃ raṭṭhavaḍḍhana;
::

::gathalast
Idheva rajjaṃ kārehi, cetehi parivārito.
::

::hangnum
1894\.
::

::gatha1
‘‘Iddhaṃ phītañcidaṃ raṭṭhaṃ, iddho janapado mahā;
::

::gathalast
Matiṃ karohi tvaṃ deva, rajjassa manusāsituṃ’’.
::

::hangnum
1895\.
::

::gatha1
‘‘Na me chando mati atthi, rajjassa anusāsituṃ;
::

::gathalast
Pabbājitassa raṭṭhasmā, cetaputtā suṇātha me.
::

::hangnum
1896\.
::

::gatha1
‘‘Atuṭṭhā sivayo āsuṃ, balaggā negamā ca ye;
::

::gathalast
Pabbājitassa raṭṭhasmā, cetā rajjebhisecayuṃ.
::

::hangnum
1897\.
::

::gatha1
‘‘Asammodiyampi {pb:T:2.0393} vo assa, accantaṃ mama kāraṇā;
::

::gathalast
Sivīhi bhaṇḍanañcāpi, viggaho me na ruccati.
::

::hangnum
1898\.
::

::gatha1
‘‘Athassa bhaṇḍanaṃ ghoraṃ, sampahāro anappako;
::

::gathalast
Ekassa kāraṇā mayhaṃ, hiṃseyya bahuko jano.
::

::hangnum
1899\.
::

::gatha1
‘‘Paṭiggahitaṃ yaṃ dinnaṃ, sabbassa agghiyaṃ kataṃ;
::

::gatha2
Avaruddhasi maṃ rājā, vaṅkaṃ gacchāmi pabbataṃ;
::

::gathalast
Okāsaṃ sammā jānātha, vane yattha vasāmase’’.
::

::hangnum
1900\.
::

::gatha1
‘‘Taggha te mayamakkhāma, yathāpi kusalā tathā;
::

::gathalast
Rājisī yattha sammanti, āhutaggī samāhitā.
::

::hangnum
1901\.
::

::gatha1
‘‘Esa selo mahārāja, pabbato gandhamādano;
::

::gathalast
Yattha tvaṃ saha puttehi, saha bhariyāya cacchasi.
::

::hangnum
1902\.
::

::gatha1
‘‘Taṃ cetā anusāsiṃsu, assunettā rudaṃmukhā;
::

::gathalast
Ito gaccha mahārāja, ujuṃ yenuttarā mukho.
::

::hangnum
1903\.
::

::gatha1
‘‘Atha dakkhisi bhaddante, vepullaṃ nāma pabbataṃ;
::

::gathalast
Nānādumagaṇākiṇṇaṃ, sītacchāyaṃ manoramaṃ.
::

::hangnum
1904\.
::

::gatha1
‘‘Tamatikkamma {pb:V:2.0242} bhaddante, atha dakkhisi āpagaṃ;
::

::gathalast
Nadiṃ ketumatiṃ nāma, gambhīraṃ girigabbharaṃ.
::

::hangnum
1905\.
::

::gatha1
‘‘Puthulomamacchākiṇṇaṃ, supatitthaṃ mahodakaṃ;
::

::gathalast
Tattha nhatvā pivitvā ca, assāsetvā saputtake.
::

::hangnum
1906\.
::

::gatha1
‘‘Atha {pb:M:2.0333} dakkhisi bhaddante, nigrodhaṃ madhupipphalaṃ;
::

::gathalast
Rammake {pb:T:2.0394} sikhare jātaṃ, sītacchāyaṃ manoramaṃ.
::

::hangnum
1907\.
::

::gatha1
‘‘Atha dakkhisi bhaddante, nāḷikaṃ nāma pabbataṃ;
::

::gathalast
Nānādijagaṇākiṇṇaṃ, selaṃ kimpurisāyutaṃ.
::

::hangnum
1908\.
::

::gatha1
‘‘Tassa uttarapubbena, mucalindo nāma so saro;
::

::gathalast
Puṇḍarīkehi sañchanno, setasogandhikehi ca.
::

::hangnum
1909\.
::

::gatha1
‘‘So vanaṃ meghasaṅkāsaṃ, dhuvaṃ haritasaddalaṃ;
::

::gatha2
Sīhovāmisapekkhīva vanasaṇḍaṃ vigāhaya;
::

::gathalast
Puppharukkhehi sañchannaṃ, phalarukkhehi cūbhayaṃ.
::

::hangnum
1910\.
::

::gatha1
‘‘Tattha bindussarā vaggū, nānāvaṇṇā bahū dijā;
::

::gathalast
Kūjantamupakūjanti, utusaṃpupphite dume.
::

::hangnum
1911\.
::

::gatha1
‘‘Gantvā girividuggānaṃ, nadīnaṃ pabhavāni ca;
::

::gathalast
So addasa {note:dakkhasi (sī. pī.)} pokkharaṇiṃ, karañjakakudhāyutaṃ.
::

::hangnum
1912\.
::

::gatha1
‘‘Puthulomamacchākiṇṇaṃ, supatitthaṃ mahodakaṃ;
::

::gathalast
Samañca caturaṃsañca, sāduṃ appaṭigandhiyaṃ.
::

::hangnum
1913\.
::

::gatha1
‘‘Tassā uttarapubbena, paṇṇasālaṃ amāpaya;
::

::gathalast
Paṇṇasālaṃ amāpetvā, uñchācariyāya īhatha’’.
::

::centre
Vanapavesanaṃ nāma.
::

#### Jūjakapabbaṃ

::hangnum
1914\.
::

::gatha1
‘‘Ahu vāsī kaliṅgesu, jūjako nāma brāhmaṇo;
::

::gathalast
Tassāsi daharā bhariyā, nāmenāmittatāpanā.
::

::hangnum
1915\.
::

::gatha1
‘‘Tā naṃ tattha gatāvocuṃ, nadiṃ udakahāriyā;
::

::gathalast
Thiyo {pb:T:2.0395} naṃ paribhāsiṃsu, samāgantvā kutūhalā.
::

::hangnum
1916\.
::

::gatha1
‘‘Amittā {pb:V:2.0243} nūna te mātā, amitto nūna te pitā;
::

::gathalast
Ye taṃ jiṇṇassa pādaṃsu, evaṃ dahariyaṃ satiṃ.
::

::hangnum
1917\.
::

::gatha1
‘‘Ahitaṃ {pb:M:2.0334} vata te ñātī, mantayiṃsu rahogatā;
::

::gathalast
Ye taṃ jiṇṇassa pādaṃsu, evaṃ dahariyaṃ satiṃ.
::

::hangnum
1918\.
::

::gatha1
‘‘Amittā vata te ñātī, mantayiṃsu rahogatā;
::

::gathalast
Ye taṃ jiṇṇassa pādaṃsu, evaṃ dahariyaṃ satiṃ.
::

::hangnum
1919\.
::

::gatha1
‘‘Dukkaṭaṃ vata te ñātī, mantayiṃsu rahogatā;
::

::gathalast
Ye taṃ jiṇṇassa pādaṃsu, evaṃ dahariyaṃ satiṃ.
::

::hangnum
1920\.
::

::gatha1
‘‘Pāpakaṃ vata te ñātī, mantayiṃsu rahogatā;
::

::gathalast
Ye taṃ jiṇṇassa pādaṃsu, evaṃ dahariyaṃ satiṃ.
::

::hangnum
1921\.
::

::gatha1
‘‘Amanāpaṃ vata te ñātī, mantayiṃsu rahogatā;
::

::gathalast
Ye taṃ jiṇṇassa pādaṃsu, evaṃ dahariyaṃ satiṃ.
::

::hangnum
1922\.
::

::gatha1
‘‘Amanāpavāsaṃ vasi, jiṇṇena patinā saha {note:evaṃ dahariyā satī (sī. pī.)};
::

::gathalast
Yā tvaṃ vasasi jiṇṇassa, mataṃ te jīvitā varaṃ.
::

::hangnum
1923\.
::

::gatha1
‘‘Na hi nūna tuyhaṃ kalyāṇi, pitā mātā ca sobhane;
::

::gatha2
Aññaṃ bhattāraṃ vindiṃsu, ye taṃ jiṇṇassa pādaṃsu;
::

::gathalast
Evaṃ dahariyaṃ satiṃ.
::

::hangnum
1924\.
::

::gatha1
‘‘Duyiṭṭhaṃ te navamiyaṃ, akataṃ aggihuttakaṃ;
::

::gathalast
Ye taṃ jiṇṇassa pādaṃsu, evaṃ dahariyaṃ satiṃ.
::

::hangnum
1925\.
::

::gatha1
‘‘Samaṇe brāhmaṇe nūna, brāhmaṇacariyaparāyaṇe;
::

::gatha2
Sā {pb:T:2.0396} tvaṃ loke abhisapi, sīlavante bahussute;
::

::gathalast
Yā tvaṃ vasasi jiṇṇassa, evaṃ dahariyā satī.
::

::hangnum
1926\.
::

::gatha1
‘‘Na dukkhaṃ ahinā daṭṭhaṃ, na dukkhaṃ sattiyā hataṃ;
::

::gathalast
Tañca dukkhañca tibbañca, yaṃ passe jiṇṇakaṃ patiṃ.
::

::hangnum
1927\.
::

::gatha1
‘‘Natthi khiḍḍā natthi rati, jiṇṇena patinā saha;
::

::gathalast
Natthi allāpasallāpo, jagghitumpi {note:jagghitampi (sī. pī.)} na sobhati.
::

::hangnum
1928\.
::

::gatha1
‘‘Yadā ca daharo daharā, mantayanti {note:mantayiṃsu (syā. ka.)} rahogatā;
::

::gathalast
Sabbesaṃ sokā nassanti, ye keci hadayassitā.
::

::hangnum
1929\.
::

::gatha1
‘‘Daharā {pb:M:2.0335} tvaṃ rūpavatī, purisānaṃbhipatthitā;
::

::gathalast
Gaccha ñātikule accha, kiṃ jiṇṇo ramayissati’’.
::

::hangnum
1930\.
::

::gatha1
‘‘Na {pb:V:2.0244} te brāhmaṇa gacchāmi, nadiṃ udakahāriyā;
::

::gathalast
Thiyo maṃ paribhāsanti, tayā jiṇṇena brāhmaṇa’’.
::

::hangnum
1931\.
::

::gatha1
‘‘Mā me tvaṃ akarā kammaṃ, mā me udakamāhari;
::

::gathalast
Ahaṃ udakamāhissaṃ, mā bhoti kupitā ahu’’.
::

::hangnum
1932\.
::

::gatha1
‘‘Nāhaṃ tamhi kule jātā, yaṃ tvaṃ udakamāhare;
::

::gathalast
Evaṃ brāhmaṇa jānāhi, na te vacchāmahaṃ ghare.
::

::hangnum
1933\.
::

::gatha1
‘‘Sace me dāsaṃ dāsiṃ vā, nānayissasi brāhmaṇa;
::

::gathalast
Evaṃ brāhmaṇa jānāhi, na te vacchāmi santike’’.
::

::hangnum
1934\.
::

::gatha1
‘‘Natthi me sippaṭhānaṃ vā, dhanaṃ dhaññañca brāhmaṇi;
::

::gatha2
Kutohaṃ {pb:T:2.0397} dāsaṃ dāsiṃ vā, ānayissāmi bhotiyā;
::

::gathalast
Ahaṃ bhotiṃ upaṭṭhissaṃ, mā bhoti kupitā ahu’’.
::

::hangnum
1935\.
::

::gatha1
‘‘Ehi te ahamakkhissaṃ, yathā me vacanaṃ sutaṃ;
::

::gathalast
Esa vessantaro rājā, vaṅke vasati pabbate.
::

::hangnum
1936\.
::

::gatha1
‘‘Taṃ tvaṃ gantvāna yācassu, dāsaṃ dāsiñca brāhmaṇa;
::

::gathalast
So te dassati yācito, dāsaṃ dāsiñca khattiyo’’.
::

::hangnum
1937\.
::

::gatha1
‘‘Jiṇṇohamasmi dubbalo {note:abalo (sī. pī. ka.)}, dīgho caddhā suduggamo;
::

::gatha2
Mā bhoti paṭidevesi, mā ca tvaṃ {note:mā bhoti (syā. ka.)} vimanā ahu;
::

::gathalast
Ahaṃ bhotiṃ upaṭṭhissaṃ, mā bhoti kupitā ahu’’.
::

::hangnum
1938\.
::

::gatha1
‘‘Yathā agantvā saṅgāmaṃ, ayuddhova parājito;
::

::gathalast
Evameva tuvaṃ brahme, agantvāva parājito.
::

::hangnum
1939\.
::

::gatha1
‘‘Sace me dāsaṃ dāsiṃ vā, nānayissasi brāhmaṇa;
::

::gatha2
Evaṃ brāhmaṇa jānāhi, na te vacchāmahaṃ ghare;
::

::gathalast
Amanāpaṃ te karissāmi, taṃ te dukkhaṃ bhavissati.
::

::hangnum
1940\.
::

::gatha1
‘‘Nakkhatte utupubbesu, yadā maṃ dakkhisilaṅkataṃ;
::

::gathalast
Aññehi saddhiṃ ramamānaṃ, taṃ te dukkhaṃ bhavissati.
::

::hangnum
1941\.
::

::gatha1
‘‘Adassanena {pb:M:2.0336} mayhaṃ te, jiṇṇassa paridevato;
::

::gathalast
Bhiyyo vaṅkā ca palitā, bahū hessanti brāhmaṇa’’.
::

::hangnum
1942\.
::

::gatha1
‘‘Tato so brāhmaṇo bhīto, brāhmaṇiyā vasānugo;
::

::gathalast
Aṭṭito kāmarāgena, brāhmaṇiṃ etadabravi’’.
::

::hangnum
1943\.
::

::gatha1
‘‘Pātheyyaṃ {pb:T:2.0398}{pb:V:2.0245} me karohi tvaṃ, saṃkulyā saguḷāni ca {note:saṅkulā saṅguḷāni ca (syā.), aṅguḷā sakalāni ca (ka.)};
::

::gathalast
Madhupiṇḍikā ca sukatāyo, sattubhattañca brāhmaṇi.
::

::hangnum
1944\.
::

::gatha1
‘‘Ānayissaṃ methunake, ubho dāsakumārake;
::

::gathalast
Te taṃ paricarissanti, rattindivamatanditā’’.
::

::hangnum
1945\.
::

::gatha1
‘‘Idaṃ vatvā brahmabandhu, paṭimuñci upāhanā;
::

::gathalast
Tato so mantayitvāna, bhariyaṃ katvā padakkhiṇaṃ.
::

::hangnum
1946\.
::

::gatha1
‘‘Pakkāmi so ruṇṇamukho, brāhmaṇo sahitabbato;
::

::gathalast
Sivīnaṃ nagaraṃ phītaṃ, dāsapariyesanaṃ caraṃ’’.
::

::hangnum
1947\.
::

::gatha1
‘‘So tattha gantvā avaca {note:avacāsi (syā. ka.)}, ye tatthāsuṃ samāgatā;
::

::gathalast
Kuhiṃ vessantaro rājā, kattha passemu khattiyaṃ’’.
::

::hangnum
1948\.
::

::gatha1
‘‘Te janā taṃ avaciṃsu, ye tatthāsuṃ samāgatā;
::

::gatha2
Tumhehi brahme pakato, atidānena khattiyo;
::

::gathalast
Pabbājito sakā raṭṭhā, vaṅke vasati pabbate.
::

::hangnum
1949\.
::

::gatha1
‘‘Tumhehi brahme pakato, atidānena khattiyo;
::

::gathalast
Ādāya puttadārañca, vaṅke vasati pabbate’’.
::

::hangnum
1950\.
::

::gatha1
‘‘So codito brāhmaṇiyā, brāhmaṇo kāmagiddhimā;
::

::gatha2
Aghaṃ taṃ paṭisevittha, vane vāḷamigākiṇṇe;
::

::gathalast
Khaggadīpinisevite.
::

::hangnum
1951\.
::

::gatha1
‘‘Ādāya beḷuvaṃ daṇḍaṃ, aggihuttaṃ kamaṇḍaluṃ;
::

::gathalast
So pāvisi brahāraññaṃ, yattha assosi kāmadaṃ.
::

::hangnum
1952\.
::

::gatha1
‘‘Taṃ {pb:T:2.0399} paviṭṭhaṃ brahāraññaṃ, kokā naṃ parivārayuṃ;
::

::gathalast
Vikkandi so vippanaṭṭho, dūre panthā apakkami.
::

::hangnum
1953\.
::

::gatha1
‘‘Tato {pb:M:2.0337} so brāhmaṇo gantvā, bhogaluddho asaññato;
::

::gathalast
Vaṅkassorohaṇe naṭṭhe, imā gāthā abhāsatha’’.
::

::hangnum
1954\.
::

::gatha1
‘‘Ko rājaputtaṃ nisabhaṃ, jayantamaparājitaṃ;
::

::gathalast
Bhaye khemassa dātāraṃ, ko me vessantaraṃ vidū.
::

::hangnum
1955\.
::

::gatha1
‘‘Yo yācataṃ patiṭṭhāsi, bhūtānaṃ dharaṇīriva;
::

::gathalast
Dharaṇūpamaṃ mahārājaṃ, ko me vessantaraṃ vidū.
::

::hangnum
1956\.
::

::gatha1
‘‘Yo yācataṃ gatī āsi, savantīnaṃva sāgaro;
::

::gathalast
Sāgarūpamaṃ {note:udadhūpamaṃ (sī. syā. pī.), tathūpamaṃ (ka.)} mahārājaṃ, ko me vessantaraṃ vidū.
::

::hangnum
1957\.
::

::gatha1
‘‘Kalyāṇatitthaṃ {pb:V:2.0246} sucimaṃ, sītūdakaṃ manoramaṃ;
::

::gatha2
Puṇḍarīkehi sañchannaṃ, yuttaṃ kiñjakkhareṇunā;
::

::gathalast
Rahadūpamaṃ {note:sarūpamaṃ (ka.)} mahārājaṃ, ko me vessantaraṃ vidū.
::

::hangnum
1958\.
::

::gatha1
‘‘Assatthaṃva pathe jātaṃ, sītacchāyaṃ manoramaṃ;
::

::gatha2
Santānaṃ visametāraṃ, kilantānaṃ paṭiggahaṃ;
::

::gathalast
Tathūpamaṃ mahārājaṃ, ko me vessantaraṃ vidū.
::

::hangnum
1959\.
::

::gatha1
‘‘Nigrodhaṃva pathe jātaṃ, sītacchāyaṃ manoramaṃ;
::

::gatha2
Santānaṃ visametāraṃ, kilantānaṃ paṭiggahaṃ;
::

::gathalast
Tathūpamaṃ mahārājaṃ, ko me vessantaraṃ vidū.
::

::hangnum
1960\.
::

::gatha1
‘‘Ambaṃ iva pathe jātaṃ, sītacchāyaṃ manoramaṃ;
::

::gatha2
Santānaṃ {pb:T:2.0400} visametāraṃ, kilantānaṃ paṭiggahaṃ;
::

::gathalast
Tathūpamaṃ mahārājaṃ, ko me vessantaraṃ vidū.
::

::hangnum
1961\.
::

::gatha1
‘‘Sālaṃ iva pathe jātaṃ, sītacchāyaṃ manoramaṃ;
::

::gatha2
Santānaṃ visametāraṃ, kilantānaṃ paṭiggahaṃ;
::

::gathalast
Tathūpamaṃ mahārājaṃ, ko me vessantaraṃ vidū.
::

::hangnum
1962\.
::

::gatha1
‘‘Dumaṃ iva pathe jātaṃ, sītacchāyaṃ manoramaṃ;
::

::gatha2
Santānaṃ visametāraṃ, kilantānaṃ paṭiggahaṃ;
::

::gathalast
Tathūpamaṃ mahārājaṃ, ko me vessantaraṃ vidū.
::

::hangnum
1963\.
::

::gatha1
‘‘Evañca {pb:M:2.0338} me vilapato, paviṭṭhassa brahāvane;
::

::gathalast
Ahaṃ jānanti yo vajjā, nandiṃ so janaye mama.
::

::hangnum
1964\.
::

::gatha1
‘‘Evañca me vilapato, paviṭṭhassa brahāvane;
::

::gatha2
Ahaṃ jānanti yo vajjā, tāya so ekavācāya;
::

::gathalast
Pasave puññaṃ anappakaṃ’’.
::

::hangnum
1965\.
::

::gatha1
‘‘Tassa ceto paṭissosi, araññe luddako caraṃ;
::

::gatha2
Tumhehi brahme pakato, atidānena khattiyo;
::

::gathalast
Pabbājito sakā raṭṭhā, vaṅke vasati pabbate.
::

::hangnum
1966\.
::

::gatha1
‘‘Tumhehi brahme pakato, atidānena khattiyo;
::

::gathalast
Ādāya {pb:T:2.0401} puttadārañca, vaṅke vasati pabbate.
::

::hangnum
1967\.
::

::gatha1
‘‘Akiccakārī dummedho, raṭṭhā pavanamāgato;
::

::gathalast
Rājaputtaṃ gavesanto, bako macchamivodake.
::

::hangnum
1968\.
::

::gatha1
‘‘Tassa {pb:V:2.0247} tyāhaṃ na dassāmi, jīvitaṃ idha brāhmaṇa;
::

::gathalast
Ayañhi te mayā nunno {note:mayā’ruḷho (ka.)}, saro pissati lohitaṃ.
::

::hangnum
1969\.
::

::gatha1
‘‘Siro te vajjhayitvāna, hadayaṃ chetvā sabandhanaṃ;
::

::gathalast
Panthasakuṇaṃ {note:bandhasakuṇaṃ (ka.)} yajissāmi, tuyhaṃ maṃsena brāhmaṇa.
::

::hangnum
1970\.
::

::gatha1
‘‘Tuyhaṃ maṃsena medena, matthakena ca brāhmaṇa;
::

::gathalast
Āhutiṃ paggahessāmi, chetvāna hadayaṃ tava.
::

::hangnum
1971\.
::

::gatha1
‘‘Taṃ me suyiṭṭhaṃ suhutaṃ, tuyhaṃ maṃsena brāhmaṇa;
::

::gathalast
Na ca tvaṃ rājaputtassa, bhariyaṃ putte ca nessasi’’.
::

::hangnum
1972\.
::

::gatha1
‘‘Avajjho brāhmaṇo dūto, cetaputta suṇohi me;
::

::gathalast
Tasmā hi dūtaṃ na hanti, esa dhammo sanantano.
::

::hangnum
1973\.
::

::gatha1
‘‘Nijjhattā sivayo sabbe, pitā naṃ daṭṭhumicchati;
::

::gathalast
Mātā ca dubbalā tassa, acirā cakkhūni jīyare.
::

::hangnum
1974\.
::

::gatha1
‘‘Tesāhaṃ pahito dūto, cetaputta suṇohi me;
::

::gatha2
Rājaputtaṃ nayissāmi, yadi jānāsi saṃsa me.
::

::gathalast
‘‘Piyassa me piyo dūto, puṇṇapattaṃ dadāmi te’’;
::

::hangnum
1975\.
::

::gatha1
‘‘Imañca {pb:M:2.0339} madhuno tumbaṃ, migasatthiñca brāhmaṇa;
::

::gathalast
Tañca {pb:T:2.0402} te desamakkhissaṃ, yattha sammati kāmado’’.
::

::centre
Jūjakapabbaṃ nāma.
::

#### Cūḷavanavaṇṇanā

::hangnum
1976\.
::

::gatha1
‘‘Esa selo mahābrahme, pabbato gandhamādano;
::

::gathalast
Yattha vessantaro rājā, saha puttehi sammati.
::

::hangnum
1977\.
::

::gatha1
‘‘Dhārento brāhmaṇavaṇṇaṃ, āsadañca {note:āsaṭañca (ka.)} masaṃ jaṭaṃ;
::

::gathalast
Cammavāsī chamā seti, jātavedaṃ namassati.
::

::hangnum
1978\.
::

::gatha1
‘‘Ete nīlā padissanti, nānāphaladharā dumā;
::

::gathalast
Uggatā abbhakūṭāva, nīlā añjanapabbatā.
::

::hangnum
1979\.
::

::gatha1
‘‘Dhavassakaṇṇā khadirā, sālā phandanamāluvā;
::

::gathalast
Sampavedhanti vātena, sakiṃ pītāva māṇavā.
::

::hangnum
1980\.
::

::gatha1
‘‘Upari {pb:V:2.0248} dumapariyāyesu, saṅgītiyova suyyare;
::

::gathalast
Najjuhā kokilasaṅghā {note:kokilā siṅghā (ka.)}, sampatanti dumā dumaṃ.
::

::hangnum
1981\.
::

::gatha1
‘‘Avhayanteva gacchantaṃ, sākhāpattasamīritā;
::

::gatha2
Ramayanteva āgantaṃ, modayanti nivāsinaṃ;
::

::gathalast
Yattha vessantaro rājā, saha puttehi sammati.
::

::hangnum
1982\.
::

::gatha1
‘‘Dhārento brāhmaṇavaṇṇaṃ, āsadañca masaṃ jaṭaṃ;
::

::gathalast
Cammavāsī chamā seti, jātavedaṃ namassati.
::

::hangnum
1983\.
::

::gatha1
‘‘Ambā kapitthā panasā, sālā jambū vibhītakā;
::

::gathalast
Harītakī āmalakā, assatthā badarāni ca.
::

::hangnum
1984\.
::

::gatha1
‘‘Cārutimbarukkhā {pb:T:2.0403} cettha, nigrodhā ca kapitthanā;
::

::gathalast
Madhumadhukā thevanti, nīce pakkā cudumbarā.
::

::hangnum
1985\.
::

::gatha1
‘‘Pārevatā bhaveyyā ca, muddikā ca madhutthikā;
::

::gathalast
Madhuṃ anelakaṃ tattha, sakamādāya bhuñjare.
::

::hangnum
1986\.
::

::gatha1
‘‘Aññettha {pb:M:2.0340} pupphitā ambā, aññe tiṭṭhanti dovilā;
::

::gathalast
Aññe āmā ca pakkā ca, bhekavaṇṇā tadūbhayaṃ.
::

::hangnum
1987\.
::

::gatha1
‘‘Athettha heṭṭhā puriso, ambapakkāni gaṇhati;
::

::gathalast
Āmāni ceva pakkāni, vaṇṇagandharasuttame.
::

::hangnum
1988\.
::

::gatha1
‘‘Ateva me acchariyaṃ, hiṅkāro paṭibhāti maṃ;
::

::gathalast
Devānamiva āvāso, sobhati nandanūpamo.
::

::hangnum
1989\.
::

::gatha1
‘‘Vibhedikā nāḷikerā, khajjurīnaṃ brahāvane;
::

::gatha2
Mālāva ganthitā ṭhanti, dhajaggāneva dissare;
::

::gathalast
Nānāvaṇṇehi puppheti, nabhaṃ tārācitāmiva.
::

::hangnum
1990\.
::

::gatha1
‘‘Kuṭajī kuṭṭhatagarā, pāṭaliyo ca pupphitā;
::

::gathalast
Punnāgā giripunnāgā, koviḷārā ca pupphitā.
::

::hangnum
1991\.
::

::gatha1
‘‘Uddālakā somarukkhā, agaruphalliyā {note:agarubhalliyā (sī. syā. pī.)} bahū;
::

::gathalast
Puttajīvā {note:puṭajīvā (ka.)} ca kakudhā, asanā cettha pupphitā.
::

::hangnum
1992\.
::

::gatha1
‘‘Kuṭajā salaḷā nīpā {note:nimbā (ka.)}, kosambā labujā dhavā;
::

::gathalast
Sālā ca pupphitā tattha, palālakhalasannibhā.
::

::hangnum
1993\.
::

::gatha1
‘‘Tassāvidūre {pb:T:2.0404} pokkharaṇī, bhūmibhāge manorame;
::

::gathalast
Padumuppalasañchannā, devānamiva nandane.
::

::hangnum
1994\.
::

::gatha1
‘‘Athettha {pb:V:2.0249} puppharasamattā, kokilā mañjubhāṇikā;
::

::gathalast
Abhinādenti pavanaṃ, utusampupphite dume.
::

::hangnum
1995\.
::

::gatha1
‘‘Bhassanti makarandehi, pokkhare pokkhare madhū;
::

::gatha2
Athettha vātā vāyanti, dakkhiṇā atha pacchimā;
::

::gathalast
Padumakiñjakkhareṇūhi, okiṇṇo hoti assamo.
::

::hangnum
1996\.
::

::gatha1
‘‘Thūlā siṅghāṭakā cettha, saṃsādiyā pasādiyā {note:saṃsāriyā pasāriyā (ka.)};
::

::gatha2
Macchakacchapabyāviddhā, bahū cettha mupayānakā;
::

::gathalast
Madhuṃ bhisehi savati, khirasappimuḷālibhi.
::

::hangnum
1997\.
::

::gatha1
‘‘Surabhī {pb:M:2.0341} taṃ vanaṃ vāti, nānāgandhasamoditaṃ {note:nānāgandhasameritaṃ (sī. syā. pī.)};
::

::gatha2
Sammaddateva {note:samodateva (ka.)} gandhena, pupphasākhāhi taṃ vanaṃ;
::

::gathalast
Bhamarā pupphagandhena, samantā mabhināditā.
::

::hangnum
1998\.
::

::gatha1
‘‘Athettha sakuṇā santi, nānāvaṇṇā bahū dijā;
::

::gathalast
Modanti saha bhariyāhi, aññamaññaṃ pakūjino.
::

::hangnum
1999\.
::

::gatha1
‘‘Nandikā jīvaputtā ca, jīvaputtā piyā ca no;
::

::gathalast
Piyā puttā piyā nandā, dijā pokkharaṇīgharā.
::

::hangnum
2000\.
::

::gatha1
‘‘Mālāva ganthitā ṭhanti, dhajaggāneva dissare;
::

::gatha2
Nānāvaṇṇehi pupphehi, kusaleheva suganthitā {note:suganthikā (sī. pī.)};
::

::gathalast
Yattha {pb:T:2.0405} vessantaro rājā, saha puttehi sammati.
::

::hangnum
2001\.
::

::gatha1
‘‘Dhārento brāhmaṇavaṇṇaṃ, āsadañca masaṃ jaṭaṃ;
::

::gathalast
Cammavāsī chamā seti, jātavedaṃ namassati’’.
::

::hangnum
2002\.
::

::gatha1
‘‘Idañca me sattubhattaṃ, madhunā paṭisaṃyutaṃ;
::

::gathalast
Madhupiṇḍikā ca sukatāyo, sattubhattaṃ dadāmi te’’.
::

::hangnum
2003\.
::

::gatha1
‘‘Tuyheva sambalaṃ hotu, nāhaṃ icchāmi sambalaṃ;
::

::gathalast
Itopi brahme gaṇhāhi, gaccha brahme yathāsukhaṃ.
::

::hangnum
2004\.
::

::gatha1
‘‘Ayaṃ ekapadī eti, ujuṃ gacchati assamaṃ;
::

::gatha2
Isīpi accuto tattha, paṅkadanto rajassiro;
::

::gathalast
Dhārento brāhmaṇavaṇṇaṃ, āsadañca masaṃ jaṭaṃ.
::

::hangnum
2005\.
::

::gatha1
‘‘Cammavāsī chamā seti, jātavedaṃ namassati;
::

::gathalast
Taṃ tvaṃ gantvāna pucchassu, so te maggaṃ pavakkhati’’.
::

::hangnum
2006\.
::

::gatha1
Idaṃ {pb:V:2.0250} sutvā brahmabandhu, cetaṃ katvā padakkhiṇaṃ;
::

::gathalast
Udaggacitto pakkāmi, yenāsi accuto isi.
::

::centre
Cūḷavanavaṇṇanā.
::

#### Mahāvanavaṇṇanā

::hangnum
2007\.
::

::gatha1
Gacchanto {pb:M:2.0342} so bhāradvājo, addassa accutaṃ isiṃ;
::

::gathalast
Disvāna taṃ bhāradvājo, sammodi isinā saha.
::

::hangnum
2008\.
::

::gatha1
‘‘Kacci nu bhoto kusalaṃ, kacci bhoto anāmayaṃ;
::

::gathalast
Kacci uñchena yāpesi, kacci mūlaphalā bahū.
::

::hangnum
2009\.
::

::gatha1
‘‘Kacci ḍaṃsā makasā ca, appameva sarīsapā;
::

::gathalast
Vane {pb:T:2.0406} vāḷamigākiṇṇe, kacci hiṃsā na vijjati’’.
::

::hangnum
2010\.
::

::gatha1
‘‘Kusalañceva me brahme, atho brahme anāmayaṃ;
::

::gathalast
Atho uñchena yāpemi, atho mūlaphalā bahū.
::

::hangnum
2011\.
::

::gatha1
‘‘Atho ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, hiṃsā mayhaṃ na vijjati.
::

::hangnum
2012\.
::

::gatha1
‘‘Bahūni vassapūgāni, assame vasato mama;
::

::gathalast
Nābhijānāmi uppannaṃ, ābādhaṃ amanoramaṃ.
::

::hangnum
2013\.
::

::gatha1
‘‘Svāgataṃ te mahābrahme, atho te adurāgataṃ;
::

::gathalast
Anto pavisa bhaddante, pāde pakkhālayassu te.
::

::hangnum
2014\.
::

::gatha1
‘‘Tindukāni piyālāni, madhuke kāsumāriyo;
::

::gathalast
Phalāni khuddakappāni, bhuñja brahme varaṃ varaṃ.
::

::hangnum
2015\.
::

::gatha1
‘‘Idampi pānīyaṃ sītaṃ, ābhataṃ girigabbharā;
::

::gathalast
Tato piva mahābrahme, sace tvaṃ abhikaṅkhasi’’.
::

::hangnum
2016\.
::

::gatha1
‘‘Paṭiggahitaṃ yaṃ dinnaṃ, sabbassa agghiyaṃ kataṃ;
::

::gatha2
Sañjayassa sakaṃ puttaṃ, sivīhi vippavāsitaṃ;
::

::gathalast
Tamahaṃ dassanamāgato, yadi jānāsi saṃsa me’’.
::

::hangnum
2017\.
::

::gatha1
‘‘Na {pb:V:2.0251} bhavaṃ eti puññatthaṃ, sivirājassa dassanaṃ;
::

::gatha2
Maññe bhavaṃ patthayati, rañño bhariyaṃ patibbataṃ;
::

::gathalast
Maññe kaṇhājinaṃ dāsiṃ, jāliṃ dāsañca icchasi.
::

::hangnum
2018\.
::

::gatha1
‘‘Atha vā tayo mātāputte, araññā netumāgato;
::

::gathalast
Na {pb:T:2.0407} tassa bhogā vijjanti, dhanaṃ dhaññañca brāhmaṇa’’.
::

::hangnum
2019\.
::

::gatha1
‘‘Akuddharūpohaṃ {pb:M:2.0343} bhoto {note:bhoto (sī. pī.)}, nāhaṃ yācitumāgato;
::

::gathalast
Sādhu dassanamariyānaṃ, sannivāso sadā sukho.
::

::hangnum
2020\.
::

::gatha1
‘‘Adiṭṭhapubbo sivirājā, sivīhi vippavāsito;
::

::gathalast
Tamahaṃ dassanamāgato, yadi jānāsi saṃsa me’’.
::

::hangnum
2021\.
::

::gatha1
‘‘Esa selo mahābrahme, pabbato gandhamādano;
::

::gathalast
Yattha vessantaro rājā, saha puttehi sammati.
::

::hangnum
2022\.
::

::gatha1
‘‘Dhārento brāhmaṇavaṇṇaṃ, āsadañca masaṃ jaṭaṃ;
::

::gathalast
Cammavāsī chamā seti, jātavedaṃ namassati.
::

::hangnum
2023\.
::

::gatha1
‘‘Ete nīlā padissanti, nānāphaladharā dumā;
::

::gathalast
Uggatā abbhakūṭāva nīlā añjanapabbatā.
::

::hangnum
2024\.
::

::gatha1
‘‘Dhavassakaṇṇā khadirā, sālā phandanamāluvā;
::

::gathalast
Sampavedhanti vātena, sakiṃ pītāva māṇavā.
::

::hangnum
2025\.
::

::gatha1
‘‘Upari dumapariyāyesu, saṅgītiyova suyyare;
::

::gathalast
Najjuhā kokilasaṅghā, sampatanti dumā dumaṃ.
::

::hangnum
2026\.
::

::gatha1
‘‘Avhayanteva gacchantaṃ, sākhāpattasamīritā;
::

::gatha2
Ramayanteva āgantaṃ, modayanti nivāsinaṃ;
::

::gathalast
Yattha vessantaro rājā, saha puttehi sammati.
::

::hangnum
2027\.
::

::gatha1
‘‘Dhārento brāhmaṇavaṇṇaṃ, āsadañca masaṃ jaṭaṃ;
::

::gathalast
Cammavāsī chamā seti, jātavedaṃ namassati.
::

::hangnum
2028\.
::

::gatha1
‘‘Karerimālā {pb:T:2.0408} vitatā, bhūmibhāge manorame;
::

::gathalast
Saddalāharitā bhūmi, na tatthuddhaṃsate rajo.
::

::hangnum
2029\.
::

::gatha1
‘‘Mayūragīvasaṅkāsā, tūlaphassasamūpamā;
::

::gathalast
Tiṇāni nātivattanti, samantā caturaṅgulā.
::

::hangnum
2030\.
::

::gatha1
‘‘Ambā jambū kapitthā ca, nīce pakkā cudumbarā;
::

::gathalast
Paribhogehi rukkhehi, vanaṃ taṃ rativaḍḍhanaṃ.
::

::hangnum
2031\.
::

::gatha1
‘‘Veḷuriyavaṇṇasannibhaṃ{pb:V:2.0252}{pb:M:2.0344}, macchagumbanisevitaṃ;
::

::gathalast
Suciṃ sugandhaṃ salilaṃ, āpo tatthapi sandati.
::

::hangnum
2032\.
::

::gatha1
‘‘Tassāvidūre pokkharaṇī, bhūmibhāge manorame;
::

::gathalast
Padumuppalasañchannā, devānamiva nandane.
::

::hangnum
2033\.
::

::gatha1
‘‘Tīṇi uppalajātāni, tasmiṃ sarasi brāhmaṇa;
::

::gathalast
Vicittaṃ nīlānekāni, setā lohitakāni ca.
::

::hangnum
2034\.
::

::gatha1
‘‘Khomāva tattha padumā, setasogandhikehi ca;
::

::gathalast
Kalambakehi sañchanno, mucalindo nāma so saro.
::

::hangnum
2035\.
::

::gatha1
‘‘Athettha padumā phullā, apariyantāva dissare;
::

::gathalast
Gimhā hemantikā phullā, jaṇṇutagghā upattharā.
::

::hangnum
2036\.
::

::gatha1
‘‘Surabhī sampavāyanti, vicittapupphasanthatā;
::

::gathalast
Bhamarā pupphagandhena, samantā mabhināditā.
::

::hangnum
2037\.
::

::gatha1
‘‘Athettha udakantasmiṃ, rukkhā tiṭṭhanti brāhmaṇa;
::

::gathalast
Kadambā pāṭalī phullā, koviḷārā ca pupphitā.
::

::hangnum
2038\.
::

::gatha1
‘‘Aṅkolā kacchikārā ca, pārijaññā ca pupphitā;
::

::gathalast
Vāraṇā {pb:T:2.0409} vayanā {note:sāyanā (sī. pī.), vuyhanā (syā.)} rukkhā, mucalindamubhato {note:mucalindamabhito (sī. pī.)} saraṃ.
::

::hangnum
2039\.
::

::gatha1
‘‘Sirīsā setapārisā {note:setavārisā (sī. pī.)}, sādhu vāyanti padmakā;
::

::gathalast
Nigguṇḍī sirīnigguṇḍī {note:saranigguṇḍī (ka.)}, asanā cettha pupphitā.
::

::hangnum
2040\.
::

::gatha1
‘‘Paṅgurā {note:paṅkurā (syā.), paṅgulā (ka.)} bahulā selā, sobhañjanā ca pupphitā;
::

::gathalast
Ketakā kaṇikārā ca, kanaverā ca pupphitā.
::

::hangnum
2041\.
::

::gatha1
‘‘Ajjunā ajjukaṇṇā ca, mahānāmā ca pupphitā;
::

::gathalast
Supupphitaggā tiṭṭhanti, pajjalanteva kiṃsukā.
::

::hangnum
2042\.
::

::gatha1
‘‘Setapaṇṇī sattapaṇṇā, kadaliyo kusumbharā;
::

::gathalast
Dhanutakkārī pupphehi, sīsapāvaraṇāni ca.
::

::hangnum
2043\.
::

::gatha1
‘‘Acchivā sallavā {note:sabalā (sī.), simalā (pī.)} rukkhā, sallakiyo ca pupphitā;
::

::gathalast
Setageru ca tagarā, maṃsikuṭṭhā kulāvarā.
::

::hangnum
2044\.
::

::gatha1
‘‘Daharā {pb:M:2.0345} rukkhā ca vuddhā ca, akuṭilā cettha pupphitā;
::

::gathalast
Assamaṃ ubhato ṭhanti, agyāgāraṃ samantato.
::

::hangnum
2045\.
::

::gatha1
‘‘Athettha udakantasmiṃ, bahujāto phaṇijjako;
::

::gathalast
Muggatiyo karatiyo, sevālasīsakā bahū.
::

::hangnum
2046\.
::

::gatha1
‘‘Uddāpavattaṃ {pb:V:2.0253} {note:uddhāpavattaṃ (syā. pī.)} ulluḷitaṃ, makkhikā hiṅgujālikā;
::

::gathalast
Dāsimakañjako {note:dāsimā koñjako (ka.)} cettha, bahū nīcekaḷambakā.
::

::hangnum
2047\.
::

::gatha1
‘‘Elamphurakasañchannā {note:elambarakasañchannā (sī. pī.), eḷambakehi sañchannā (syā.)}, rukkhā tiṭṭhanti brāhmaṇa;
::

::gathalast
Sattāhaṃ dhāriyamānānaṃ, gandho tesaṃ na chijjati.
::

::hangnum
2048\.
::

::gatha1
‘‘Ubhato {pb:T:2.0410} saraṃ mucalindaṃ, pupphā tiṭṭhanti sobhanā;
::

::gathalast
Indīvarehi sañchannaṃ, vanaṃ taṃ upasobhati.
::

::hangnum
2049\.
::

::gatha1
‘‘Aḍḍhamāsaṃ dhāriyamānānaṃ, gandho tesaṃ na chijjati;
::

::gatha2
Nīlapupphī setavārī, pupphitā girikaṇṇikā;
::

::gathalast
Kalerukkhehi {note:kaṭerukehi (sī.), kaṭerukkhehi (pī.)} sañchannaṃ, vanaṃ taṃ tulasīhi ca.
::

::hangnum
2050\.
::

::gatha1
‘‘Sammaddateva gandhena, pupphasākhāhi taṃ vanaṃ;
::

::gathalast
Bhamarā pupphagandhena, samantā mabhināditā.
::

::hangnum
2051\.
::

::gatha1
‘‘Tīṇi kakkārujātāni, tasmiṃ sarasi brāhmaṇa;
::

::gathalast
Kumbhamattāni cekāni, murajamattāni tā ubho.
::

::hangnum
2052\.
::

::gatha1
‘‘Athettha sāsapo bahuko, nādiyo {note:nāriyo (ka.)} haritāyuto;
::

::gathalast
Asī tālāva tiṭṭhanti, chejjā indīvarā bahū.
::

::hangnum
2053\.
::

::gatha1
‘‘Apphoṭā suriyavallī ca, kāḷīyā {note:koḷīyā (ka.)} madhugandhiyā;
::

::gathalast
Asokā mudayantī ca, vallibho khuddapupphiyo.
::

::hangnum
2054\.
::

::gatha1
‘‘Koraṇḍakā anojā ca, pupphitā nāgamallikā {note:nāgavallikā (sī. pī.)};
::

::gathalast
Rukkhamāruyha tiṭṭhanti, phullā kiṃsukavalliyo.
::

::hangnum
2055\.
::

::gatha1
‘‘Kaṭeruhā {pb:M:2.0346} ca vāsantī, yūthikā madhugandhiyā;
::

::gathalast
Niliyā sumanā bhaṇḍī, sobhati padumuttaro.
::

::hangnum
2056\.
::

::gatha1
‘‘Pāṭalī samuddakappāsī, kaṇikārā ca pupphitā;
::

::gathalast
Hemajālāva dissanti, ruciraggi sikhūpamā.
::

::hangnum
2057\.
::

::gatha1
‘‘Yāni tāni ca pupphāni, thalajānudakāni ca;
::

::gathalast
Sabbāni {pb:T:2.0411} tattha dissanti, evaṃ rammo mahodadhi.
::

::hangnum
2058\.
::

::gatha1
‘‘Athassā pokkharaṇiyā, bahukā vārigocarā;
::

::gathalast
Rohitā naḷapī {note:naḷape (ka.)} siṅgū, kumbhilā makarā susū.
::

::hangnum
2059\.
::

::gatha1
‘‘Madhu ca madhulaṭṭhi ca, tālisā ca piyaṅgukā;
::

::gathalast
Kuṭandajā bhaddamuttā {note:unnakā bhaddamuṭṭhā ca (ka.)}, setapupphā ca lolupā.
::

::hangnum
2060\.
::

::gatha1
‘‘Surabhī {pb:V:2.0254} ca rukkhā tagarā, bahukā tuṅgavaṇṭakā {note:tuṅgavallikā (ka.)};
::

::gathalast
Padmakā naradā kuṭṭhā, jhāmakā ca hareṇukā.
::

::hangnum
2061\.
::

::gatha1
‘‘Haliddakā gandhasilā, hiriverā ca guggulā;
::

::gathalast
Vibhedikā corakā kuṭṭhā, kappurā ca kaliṅgukā.
::

::hangnum
2062\.
::

::gatha1
‘‘Athettha sīhabyagghā ca, purisālū ca hatthiyo;
::

::gathalast
Eṇeyyā pasadā ceva, rohiccā sarabhā migā.
::

::hangnum
2063\.
::

::gatha1
‘‘Koṭṭhasuṇā suṇopi ca, tuliyā naḷasannibhā;
::

::gathalast
Cāmarī calanī laṅghī, jhāpitā makkaṭā picu.
::

::hangnum
2064\.
::

::gatha1
‘‘Kakkaṭā kaṭamāyā ca, ikkā goṇasirā bahū;
::

::gathalast
Khaggā varāhā nakulā, kāḷakettha bahūtaso.
::

::hangnum
2065\.
::

::gatha1
‘‘Mahiṃsā soṇasiṅgālā, pampakā ca samantato;
::

::gathalast
Ākucchā pacalākā ca, citrakā cāpi dīpiyo.
::

::hangnum
2066\.
::

::gatha1
‘‘Pelakā ca vighāsādā, sīhā gogaṇisādakā;
::

::gathalast
Aṭṭhapādā ca morā ca, bhassarā ca kukutthakā.
::

::hangnum
2067\.
::

::gatha1
‘‘Caṅkorā {pb:T:2.0412} kukkuṭā nāgā, aññamaññaṃ pakūjino;
::

::gathalast
Bakā balākā najjuhā, dindibhā kuñjavājitā {note:kuñjavādikā (sī. pī.)}.
::

::hangnum
2068\.
::

::gatha1
‘‘Byagghinasā {pb:M:2.0347} lohapiṭṭhā, pammakā {note:pampakā (sī. pī.), cappakā (syā.), pabbakā (ka.)} jīvajīvakā;
::

::gathalast
Kapiñjarā tittirāyo, kulā ca paṭikutthakā.
::

::hangnum
2069\.
::

::gatha1
‘‘Mandālakā celakeṭu, bhaṇḍutittiranāmakā;
::

::gathalast
Celāvakā piṅgalāyo {note:piṅgulāyo (sī. pī.)}, goṭakā aṅgahetukā.
::

::hangnum
2070\.
::

::gatha1
‘‘Karaviyā ca saggā ca, uhuṅkārā ca kukkuhā;
::

::gathalast
Nānādijagaṇākiṇṇaṃ, nānāsaranikūjitaṃ.
::

::hangnum
2071\.
::

::gatha1
‘‘Athettha sakuṇā santi, nīlakā {note:sāḷikā (ka.)} mañjubhāṇikā;
::

::gathalast
Modanti saha bhariyāhi, aññamaññaṃ pakūjino.
::

::hangnum
2072\.
::

::gatha1
‘‘Athettha sakuṇā santi, dijā mañjussarā sitā;
::

::gathalast
Setacchikuṭā bhadrakkhā, aṇḍajā citrapekhuṇā.
::

::hangnum
2073\.
::

::gatha1
‘‘Athettha sakuṇā santi, dijā mañjussarā sitā;
::

::gathalast
Sikhaṇḍī nīlagīvāhi, aññamaññaṃ pakūjino.
::

::hangnum
2074\.
::

::gatha1
‘‘Kukutthakā kuḷīrakā, koṭṭhā pokkharasātakā;
::

::gathalast
Kālāmeyyā baliyakkhā, kadambā suvasāḷikā.
::

::hangnum
2075\.
::

::gatha1
‘‘Haliddā {pb:V:2.0255} lohitā setā, athettha nalakā bahū;
::

::gathalast
Vāraṇā bhiṅgarājā ca, kadambā suvakokilā.
::

::hangnum
2076\.
::

::gatha1
‘‘Ukkusā kurarā haṃsā, āṭā parivadentikā;
::

::gathalast
Pākahaṃsā {pb:T:2.0413} atibalā, najjuhā jīvajīvakā.
::

::hangnum
2077\.
::

::gatha1
‘‘Pārevatā ravihaṃsā, cakkavākā nadīcarā;
::

::gathalast
Vāraṇābhirudā rammā, ubho kālūpakūjino.
::

::hangnum
2078\.
::

::gatha1
‘‘Athettha sakuṇā santi, nānāvaṇṇā bahū dijā;
::

::gathalast
Modanti saha bhariyāhi, aññamaññaṃ pakūjino.
::

::hangnum
2079\.
::

::gatha1
‘‘Athettha sakuṇā santi, nānāvaṇṇā bahū dijā;
::

::gathalast
Sabbe mañjū nikūjanti, mucalindamubhatosaraṃ.
::

::hangnum
2080\.
::

::gatha1
‘‘Athettha sakuṇā santi, karaviyā nāma te dijā {note:karavī nāma te dijā (sī. pī.)};
::

::gathalast
Modanti saha bhariyāhi, aññamaññaṃ pakūjino.
::

::hangnum
2081\.
::

::gatha1
‘‘Athettha {pb:M:2.0348} sakuṇā santi, karaviyā nāma te dijā;
::

::gathalast
Sabbe mañjū nikūjanti, mucalindamubhatosaraṃ.
::

::hangnum
2082\.
::

::gatha1
‘‘Eṇeyyapasadākiṇṇaṃ, nāgasaṃsevitaṃ vanaṃ;
::

::gathalast
Nānālatāhi sañchannaṃ, kadalīmigasevitaṃ.
::

::hangnum
2083\.
::

::gatha1
‘‘Athettha sāsapo bahuko {note:sāmā bahukā (syā. ka.)}, nīvāro varako bahu;
::

::gathalast
Sāli akaṭṭhapāko ca, ucchu tattha anappako.
::

::hangnum
2084\.
::

::gatha1
‘‘Ayaṃ ekapadī eti, ujuṃ gacchati assamaṃ;
::

::gatha2
Khudaṃ {note:khuddaṃ (syā. ka.)} pipāsaṃ aratiṃ, tattha patto na vindati;
::

::gathalast
Yattha vessantaro rājā, saha puttehi sammati.
::

::hangnum
2085\.
::

::gatha1
‘‘Dhārento brāhmaṇavaṇṇaṃ, āsadañca masaṃ jaṭaṃ;
::

::gathalast
Cammavāsī chamā seti, jātavedaṃ namassati’’.
::

::hangnum
2086\.
::

::gatha1
Idaṃ {pb:T:2.0414} sutvā brahmabandhu, isiṃ katvā padakkhiṇaṃ;
::

::gathalast
Udaggacitto pakkāmi, yattha vessantaro ahu’’.
::

::centre
Mahāvanavaṇṇanā.
::

#### Dārakapabbaṃ

::hangnum
2087\.
::

::gatha1
‘‘Uṭṭhehi {pb:V:2.0256} jāli patiṭṭha, porāṇaṃ viya dissati;
::

::gathalast
Brāhmaṇaṃ viya passāmi, nandiyo mābhikīrare’’.
::

::hangnum
2088\.
::

::gatha1
‘‘Ahampi tāta passāmi, yo so brahmāva dissati;
::

::gathalast
Addhiko viya {note:atthiko viya (sī. pī.)} āyāti, atithī no bhavissati’’.
::

::hangnum
2089\.
::

::gatha1
‘‘Kacci nu bhoto kusalaṃ, kacci bhoto anāmayaṃ;
::

::gathalast
Kacci uñchena yāpetha, kacci mūlaphalā bahū.
::

::hangnum
2090\.
::

::gatha1
‘‘Kacci ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, kacci hiṃsā na vijjati’’.
::

::hangnum
2091\.
::

::gatha1
‘‘Kusalañceva no brahme, atho brahme anāmayaṃ;
::

::gathalast
Atho uñchena yāpema, atho mūlaphalā bahū.
::

::hangnum
2092\.
::

::gatha1
‘‘Atho {pb:M:2.0349} ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, hiṃsā amhaṃ {note:mayhaṃ (syā. ka.)} na vijjati’’.
::

::hangnum
2093\.
::

::gatha1
‘‘Satta no māse vasataṃ, araññe jīvasokinaṃ {note:jīvisokinaṃ (syā.)};
::

::gatha2
Idampi paṭhamaṃ passāma, brāhmaṇaṃ devavaṇṇinaṃ;
::

::gathalast
Ādāya veḷuvaṃ daṇḍaṃ, aggihuttaṃ kamaṇḍaluṃ.
::

::hangnum
2094\.
::

::gatha1
‘‘Svāgataṃ te mahābrahme, atho te adurāgataṃ;
::

::gathalast
Anto pavisa bhaddante, pāde pakkhālayassu te.
::

::hangnum
2095\.
::

::gatha1
‘‘Tindukāni {pb:T:2.0415} piyālāni, madhuke kāsumāriyo;
::

::gathalast
Phalāni khuddakappāni, bhuñja brahme varaṃ varaṃ.
::

::hangnum
2096\.
::

::gatha1
‘‘Idampi pānīyaṃ sītaṃ, ābhataṃ girigabbharā;
::

::gathalast
Tato piva mahābrahme, sace tvaṃ abhikaṅkhasi.
::

::hangnum
2097\.
::

::gatha1
‘‘Atha tvaṃ kena vaṇṇena, kena vā pana hetunā;
::

::gathalast
Anuppatto brahāraññaṃ, taṃ me akkhāhi pucchito’’.
::

::hangnum
2098\.
::

::gatha1
‘‘Yathā vārivaho pūro, sabbakālaṃ na khīyati;
::

::gathalast
Evaṃ taṃ yācitāgacchiṃ, putte me dehi yācito’’.
::

::hangnum
2099\.
::

::gatha1
‘‘Dadāmi na vikampāmi, issaro naya brāhmaṇa;
::

::gathalast
Pāto gatā rājaputtī, sāyaṃ uñchāto ehiti.
::

::hangnum
2100\.
::

::gatha1
‘‘Ekarattiṃ {pb:V:2.0257} vasitvāna, pāto gacchasi brāhmaṇa;
::

::gathalast
Tassā nhāte upaghāte, atha ne māladhārine.
::

::hangnum
2101\.
::

::gatha1
‘‘Ekarattiṃ vasitvāna, pāto gacchasi brāhmaṇa;
::

::gatha2
Nānāpupphehi sañchanne, nānāgandhehi bhūsite;
::

::gathalast
Nānāmūlaphalākiṇṇe, gaccha svādāya brāhmaṇa’’.
::

::hangnum
2102\.
::

::gatha1
‘‘Na vāsamabhirocāmi, gamanaṃ mayha ruccati;
::

::gathalast
Antarāyopi me assa, gacchaññeva rathesabha.
::

::hangnum
2103\.
::

::gatha1
‘‘Na hetā yācayogī naṃ, antarāyassa kāriyā;
::

::gathalast
Itthiyo mantaṃ {note:itthikāmantaṃ (ka.)} jānanti, sabbaṃ gaṇhanti vāmato.
::

::hangnum
2104\.
::

::gatha1
‘‘Saddhāya {pb:M:2.0350} dānaṃ dadato, māsaṃ adakkhi mātaraṃ;
::

::gathalast
Antarāyampi {pb:T:2.0416} sā kayirā, gacchaññeva rathesabha.
::

::hangnum
2105\.
::

::gatha1
‘‘Āmantayassu te putte, mā te mātaramaddasuṃ;
::

::gathalast
Saddhāya dānaṃ dadato, evaṃ puññaṃ pavaḍḍhati.
::

::hangnum
2106\.
::

::gatha1
‘‘Āmantayassu te putte, mā te mātaramaddasuṃ;
::

::gathalast
Mādisassa dhanaṃ datvā, rāja saggaṃ gamissasi’’.
::

::hangnum
2107\.
::

::gatha1
‘‘Sace tvaṃ nicchase daṭṭhuṃ, mama bhariyaṃ patibbataṃ;
::

::gathalast
Ayyakassapi dassehi, jāliṃ kaṇhājinaṃ cubho.
::

::hangnum
2108\.
::

::gatha1
‘‘Ime kumāre disvāna, mañjuke piyabhāṇine;
::

::gathalast
Patīto sumano vitto, bahuṃ dassati te dhanaṃ’’.
::

::hangnum
2109\.
::

::gatha1
‘‘Acchedanassa bhāyāmi, rājaputta suṇohi me;
::

::gatha2
Rājadaṇḍāya maṃ dajjā, vikkiṇeyya haneyya vā;
::

::gathalast
Jino dhanañca dāse ca, gārayhassa brahmabandhuyā’’.
::

::hangnum
2110\.
::

::gatha1
‘‘Ime kumāre disvāna, mañjuke piyabhāṇine;
::

::gatha2
Dhamme ṭhito mahārājā, sivīnaṃ raṭṭhavaḍḍhano;
::

::gathalast
Laddhā pītisomanassaṃ, bahuṃ dassati te dhanaṃ’’.
::

::hangnum
2111\.
::

::gatha1
‘‘Nāhaṃ tampi karissāmi, yaṃ maṃ tvaṃ anusāsasi;
::

::gathalast
Dārakeva ahaṃ nessaṃ, brāhmaṇyā paricārake’’.
::

::hangnum
2112\.
::

::gatha1
‘‘Tato kumārā byathitā {note:byadhitā (sī. pī. ka.)}, sutvā luddassa bhāsitaṃ;
::

::gathalast
Tena tena padhāviṃsu, jālī kaṇhājinā cubho’’.
::

::hangnum
2113\.
::

::gatha1
‘‘Ehi {pb:V:2.0258} tāta piyaputta, pūretha mama pāramiṃ;
::

::gathalast
Hadayaṃ {pb:T:2.0417} mebhisiñcetha, karotha vacanaṃ mama.
::

::hangnum
2114\.
::

::gatha1
‘‘Yānā nāvā ca me hotha, acalā bhavasāgare;
::

::gathalast
Jātipāraṃ tarissāmi, santāressaṃ sadevakaṃ’’.
::

::hangnum
2115\.
::

::gatha1
‘‘Ehi amma piyadhīti, pūretha mama pāramiṃ {note:piyā me dānapāramī (syā. ka.)};
::

::gathalast
Hadayaṃ mebhisiñcetha, karotha vacanaṃ mama.
::

::hangnum
2116\.
::

::gatha1
‘‘Yānā {pb:M:2.0351} nāvā ca me hotha, acalā bhavasāgare;
::

::gathalast
Jātipāraṃ tarissāmi, uddharissaṃ sadevakaṃ’’.
::

::hangnum
2117\.
::

::gatha1
‘‘Tato kumāre ādāya, jāliṃ kaṇhājinaṃ cubho;
::

::gathalast
Brāhmaṇassa adā dānaṃ, sivīnaṃ raṭṭhavaḍḍhano.
::

::hangnum
2118\.
::

::gatha1
‘‘Tato kumāre ādāya, jāliṃ kaṇhājinaṃ cubho;
::

::gathalast
Brāhmaṇassa adā vitto, puttake dānamuttamaṃ.
::

::hangnum
2119\.
::

::gatha1
‘‘Tadāsi yaṃ bhiṃsanakaṃ, tadāsi lomahaṃsanaṃ;
::

::gathalast
Yaṃ kumāre padinnamhi, medanī sampakampatha.
::

::hangnum
2120\.
::

::gatha1
‘‘Tadāsi yaṃ bhiṃsanakaṃ, tadāsi lomahaṃsanaṃ;
::

::gatha2
Yaṃ pañjalikato rājā, kumāre sukhavacchite;
::

::gathalast
Brāhmaṇassa adā dānaṃ, sivīnaṃ raṭṭhavaḍḍhano’’.
::

::hangnum
2121\.
::

::gatha1
‘‘Tato so brāhmaṇo luddo, lataṃ dantehi chindiya;
::

::gathalast
Latāya hatthe bandhitvā, latāya anumajjatha {note:anupajjatha (ka.)}.
::

::hangnum
2122\.
::

::gatha1
‘‘Tato so rajjumādāya, daṇḍañcādāya brāhmaṇo;
::

::gathalast
Ākoṭayanto {pb:T:2.0418} te neti, sivirājassa pekkhato’’.
::

::hangnum
2123\.
::

::gatha1
‘‘Tato kumārā pakkāmuṃ, brāhmaṇassa pamuñciya;
::

::gathalast
Assupuṇṇehi nettehi, pitaraṃ so udikkhati.
::

::hangnum
2124\.
::

::gatha1
‘‘Vedhamassatthapattaṃva, pitu pādāni vandati;
::

::gathalast
Pitu pādāni vanditvā, idaṃ vacanamabravi.
::

::hangnum
2125\.
::

::gatha1
‘‘Ammā ca tāta nikkhantā, tvañca no tāta dassasi;
::

::gathalast
Yāva ammampi passemu, atha no tāta dassasi.
::

::hangnum
2126\.
::

::gatha1
‘‘Ammā ca tāta nikkhantā, tvañca no tāta dassasi;
::

::gatha2
Mā no tvaṃ tāta adadā, yāva ammāpi etu no;
::

::gathalast
Tadāyaṃ brāhmaṇo kāmaṃ, vikkiṇātu hanātu vā.
::

::hangnum
2127\.
::

::gatha1
‘‘Balaṅkapādo {pb:V:2.0259} {note:bilaṅkapādo (ka.)} andhanakho {note:addhanakho (sī. syā. pī.)}, atho ovaddhapiṇḍiko {note:obandhapiṇḍiko (ka.)};
::

::gathalast
Dīghuttaroṭṭho capalo, kaḷāro bhagganāsako.
::

::hangnum
2128\.
::

::gatha1
‘‘Kumbhodaro {pb:M:2.0352} bhaggapiṭṭhi, atho visamacakkhuko;
::

::gathalast
Lohamassu haritakeso, valīnaṃ tilakāhato.
::

::hangnum
2129\.
::

::gatha1
‘‘Piṅgalo ca vinato ca, vikaṭo ca brahā kharo;
::

::gathalast
Ajināni ca sannaddho, amanusso bhayānako.
::

::hangnum
2130\.
::

::gatha1
‘‘Manusso udāhu yakkho, maṃsalohitabhojano;
::

::gathalast
Gāmā araññamāgamma, dhanaṃ taṃ tāta yācati.
::

::hangnum
2131\.
::

::gatha1
‘‘Nīyamāne pisācena, kiṃ nu tāta udikkhasi;
::

::gathalast
Asmā nūna te hadayaṃ, āyasaṃ daḷhabandhanaṃ.
::

::hangnum
2132\.
::

::gatha1
‘‘Yo {pb:T:2.0419} no baddhe na jānāsi, brāhmaṇena dhanesinā;
::

Accāyikena luddena, yo no gāvova sumbhati.

::hangnum
2133\.
::

::gatha1
‘‘Idheva acchataṃ kaṇhā, na sā jānāti kismiñci;
::

::gathalast
Migīva khīrasammattā, yūthā hīnā pakandati.
::

::hangnum
2134\.
::

::gatha1
‘‘Na me idaṃ tathā dukkhaṃ, labbhā hi pumunā idaṃ;
::

::gathalast
Yañca ammaṃ na passāmi, taṃ me dukkhataraṃ ito.
::

::hangnum
2135\.
::

::gatha1
‘‘Na me idaṃ tathā dukkhaṃ, labbhā hi pumunā idaṃ;
::

::gathalast
Yañca tātaṃ na passāmi, taṃ me dukkhataraṃ ito.
::

::hangnum
2136\.
::

::gatha1
‘‘Sā nūna kapaṇā ammā, cirarattāya rucchati {note:rujjati (syā. ka.)};
::

::gathalast
Kaṇhājinaṃ apassantī, kumāriṃ cārudassaniṃ.
::

::hangnum
2137\.
::

::gatha1
‘‘So nūna kapaṇo tāto, cirarattāya rucchati;
::

::gathalast
Kaṇhājinaṃ apassanto, kumāriṃ cārudassaniṃ.
::

::hangnum
2138\.
::

::gatha1
‘‘Sā nūna kapaṇā ammā, ciraṃ rucchati assame;
::

::gathalast
Kaṇhājinaṃ apassantī, kumāriṃ cārudassaniṃ.
::

::hangnum
2139\.
::

::gatha1
‘‘So nūna kapaṇo tāto, ciraṃ rucchati assame;
::

::gathalast
Kaṇhājinaṃ apassanto, kumāriṃ cārudassaniṃ.
::

::hangnum
2140\.
::

::gatha1
‘‘Sā nūna kapaṇā ammā, cirarattāya rucchati;
::

::gathalast
Aḍḍharatte va ratte vā, nadīva avasucchati.
::

::hangnum
2141\.
::

::gatha1
‘‘So {pb:M:2.0353} nūna kapaṇo tāto, cirarattāya rucchati;
::

::gathalast
Aḍḍharatte va ratte vā, nadīva avasucchati.
::

::hangnum
2142\.
::

::gatha1
‘‘Ime {pb:T:2.0420}{pb:V:2.0260} te jambukā rukkhā, vedisā sinduvārakā {note:sindhuvāritā (bahūsu)};
::

::gathalast
Vividhāni rukkhajātāni, tāni ajja jahāmase.
::

::hangnum
2143\.
::

::gatha1
‘‘Assatthā panasā ceme, nigrodhā ca kapitthanā;
::

::gathalast
Vividhāni phalajātāni, tāni ajja jahāmase.
::

::hangnum
2144\.
::

::gatha1
‘‘Ime tiṭṭhanti ārāmā, ayaṃ sītūdakā {note:sītodikā (sī. pī.)} nadī;
::

::gathalast
Yatthassu pubbe kīḷāma, tāni ajja jahāmase.
::

::hangnum
2145\.
::

::gatha1
‘‘Vividhāni pupphajātāni, asmiṃ uparipabbate;
::

::gathalast
Yānassu pubbe dhārema, tāni ajja jahāmase.
::

::hangnum
2146\.
::

::gatha1
‘‘Vividhāni phalajātāni, asmiṃ uparipabbate;
::

::gathalast
Yānassu pubbe bhuñjāma, tāni ajja jahāmase.
::

::hangnum
2147\.
::

::gatha1
‘‘Ime no hatthikā assā, balibaddā ca no ime;
::

::gathalast
Yehissu pubbe kīḷāma, tāni ajja jahāmase’’.
::

::hangnum
2148\.
::

::gatha1
‘‘Nīyamānā kumārā te, pitaraṃ etadabravuṃ;
::

::gathalast
Ammaṃ ārogyaṃ vajjāsi, tvañca tāta sukhī bhava.
::

::hangnum
2149\.
::

::gatha1
‘‘Ime no hatthikā assā, balibaddā ca no ime;
::

::gathalast
Tāni ammāya dajjesi, sokaṃ tehi vinessati.
::

::hangnum
2150\.
::

::gatha1
‘‘Ime no hatthikā assā, balibaddā ca no ime;
::

::gathalast
Tāni ammā udikkhantī, sokaṃ paṭivinessati.
::

::hangnum
2151\.
::

::gatha1
‘‘Tato vessantaro rājā, dānaṃ datvāna khattiyo;
::

::gathalast
Paṇṇasālaṃ pavisitvā, kalunaṃ paridevayi’’.
::

::hangnum
2152\.
::

::gatha1
‘‘Kaṃ {pb:T:2.0421} nvajja chātā tasitā, uparucchanti dārakā;
::

::gathalast
Sāyaṃ saṃvesanākāle, ko ne dassati bhojanaṃ.
::

::hangnum
2153\.
::

::gatha1
‘‘Kaṃ nvajja chātā tasitā, uparucchanti dārakā;
::

::gathalast
Sāyaṃ saṃvesanākāle, ammā chātamha detha no.
::

::hangnum
2154\.
::

::gatha1
‘‘Kathaṃ {pb:M:2.0354} nu pathaṃ gacchanti, pattikā anupāhanā;
::

::gathalast
Santā sūnehi pādehi, ko ne hatthe gahessati.
::

::hangnum
2155\.
::

::gatha1
‘‘Kathaṃ nu so na lajjeyya, sammukhā paharaṃ mama;
::

::gathalast
Adūsakānaṃ puttānaṃ, alajjī vata brāhmaṇo.
::

::hangnum
2156\.
::

::gatha1
‘‘Yopi me dāsidāsassa, añño vā pana pesiyo;
::

::gathalast
Tassāpi suvihīnassa, ko lajjī paharissati.
::

::hangnum
2157\.
::

::gatha1
‘‘Vārijasseva {pb:V:2.0261} me sato, baddhassa kumināmukhe;
::

::gathalast
Akkosati paharati, piye putte apassato.
::

::hangnum
2158\.
::

::gatha1
‘‘Adu cāpaṃ gahetvāna, khaggaṃ bandhiya vāmato;
::

::gathalast
Ānessāmi sake putte, puttānañhi vadho dukho.
::

::hangnum
2159\.
::

::gatha1
‘‘Aṭṭhānametaṃ {note:addhā hi metaṃ (pī.)} dukkharūpaṃ, yaṃ kumārā vihaññare;
::

::gathalast
Satañca dhammamaññāya, ko datvā anutappati’’.
::

::hangnum
2160\.
::

::gatha1
‘‘Saccaṃ kirevamāhaṃsu, narā ekacciyā idha;
::

::gathalast
Yassa natthi sakā mātā, yathā natthi {note:pitā atthi (ka.)} tatheva so.
::

::hangnum
2161\.
::

::gatha1
‘‘Ehi kaṇhe marissāma, natthattho jīvitena no;
::

::gatha2
Dinnamhāti {pb:T:2.0422} {note:dinnamhāpi (sī. syā.), dinnamāsi (ka.)} janindena, brāhmaṇassa dhanesino;
::

Accāyikassa luddassa, yo no gāvova sumbhati.

::hangnum
2162\.
::

::gatha1
‘‘Ime te jambukā rukkhā, vedisā sinduvārakā;
::

::gathalast
Vividhāni rukkhajātāni, tāni kaṇhe jahāmase.
::

::hangnum
2163\.
::

::gatha1
‘‘Assatthā panasā ceme, nigrodhā ca kapitthanā;
::

::gathalast
Vividhāni phalajātāni, tāni kaṇhe jahāmase.
::

::hangnum
2164\.
::

::gatha1
‘‘Ime tiṭṭhanti ārāmā, ayaṃ sītūdakā nadī;
::

::gathalast
Yatthassu pubbe kīḷāma, tāni kaṇhe jahāmase.
::

::hangnum
2165\.
::

::gatha1
‘‘Vividhāni pupphajātāni, asmiṃ uparipabbate;
::

::gathalast
Yānassu pubbe dhārema, tāni kaṇhe jahāmase.
::

::hangnum
2166\.
::

::gatha1
‘‘Vividhāni {pb:M:2.0355} phalajātāni, asmiṃ uparipabbate;
::

::gathalast
Yānassu pubbe bhuñjāma, tāni kaṇhe jahāmase.
::

::hangnum
2167\.
::

::gatha1
‘‘Ime no hatthikā assā, balibaddā ca no ime;
::

::gathalast
Yehissu pubbe kīḷāma, tāni kaṇhe jahāmase’’.
::

::hangnum
2168\.
::

::gatha1
‘‘Nīyamānā kumārā te, brāhmaṇassa pamuñciya;
::

::gathalast
Tena tena padhāviṃsu, jālī kaṇhājinā cubho’’.
::

::hangnum
2169\.
::

::gatha1
‘‘Tato so rajjumādāya, daṇḍañcādāya brāhmaṇo;
::

::gathalast
Ākoṭayanto te neti, sivirājassa pekkhato’’.
::

::hangnum
2170\.
::

::gatha1
‘‘Taṃ taṃ kaṇhājināvoca, ayaṃ maṃ tāta brāhmaṇo;
::

::gathalast
Laṭṭhiyā paṭikoṭeti, ghare jātaṃva dāsiyaṃ.
::

::hangnum
2171\.
::

::gatha1
‘‘Na {pb:V:2.0262} cāyaṃ brāhmaṇo tāta, dhammikā honti brāhmaṇā;
::

::gatha2
Yakkho {pb:T:2.0423} brāhmaṇavaṇṇena, khādituṃ tāta neti no;
::

::gathalast
Nīyamāne pisācena, kiṃ nu tāta udikkhasi’’.
::

::hangnum
2172\.
::

::gatha1
‘‘Ime no pādakā dukkhā, dīgho caddhā suduggamo;
::

::gathalast
Nīce colambate sūriyo, brāhmaṇo ca dhāreti {note:tareti (sī. syā. pī.)} no.
::

::hangnum
2173\.
::

::gatha1
‘‘Okandāmase {note:okkantāmasi (ka.)} bhūtāni, pabbatāni vanāni ca;
::

::gathalast
Sarassa sirasā vandāma, supatitthe ca āpake {note:āvake (ka.)}.
::

::hangnum
2174\.
::

::gatha1
‘‘Tiṇalatāni osadhyo, pabbatāni vanāni ca;
::

::gathalast
Ammaṃ ārogyaṃ vajjātha, ayaṃ no neti brāhmaṇo.
::

::hangnum
2175\.
::

::gatha1
‘‘Vajjantu bhonto ammañca, maddiṃ asmāka mātaraṃ;
::

::gathalast
Sace anupatitukāmāsi, khippaṃ anupatiyāsi no.
::

::hangnum
2176\.
::

::gatha1
‘‘Ayaṃ ekapadī eti, ujuṃ gacchati assamaṃ;
::

::gathalast
Tamevānupateyyāsi, api passesi ne lahuṃ.
::

::hangnum
2177\.
::

::gatha1
‘‘Aho vata re jaṭinī, vanamūlaphalahārike {note:hāriyā (syā. ka.)};
::

::gathalast
Suññaṃ disvāna assamaṃ, taṃ te dukkhaṃ bhavissati.
::

::hangnum
2178\.
::

::gatha1
‘‘Ativelaṃ {pb:M:2.0356} nu ammāya, uñchā laddho anappako {note:uñchāladdhaṃ anappakaṃ (syā.)};
::

::gathalast
Yā no baddhe na jānāsi, brāhmaṇena dhanesinā.
::

::hangnum
2179\.
::

::gatha1
‘‘Accāyikena luddena, yo no gāvova sumbhati;
::

::gathalast
Apajja ammaṃ passemu, sāyaṃ uñchāto āgataṃ.
::

::hangnum
2180\.
::

::gatha1
‘‘Dajjā ammā brāhmaṇassa, phalaṃ khuddena missitaṃ;
::

::gathalast
Tadāyaṃ {pb:T:2.0424} asito dhāto, na bāḷhaṃ dhārayeyya {note:tarayeyya (sī. syā. pī.)} no.
::

::hangnum
2181\.
::

::gatha1
‘‘Sūnā ca vata no pādā, bāḷhaṃ dhāreti brāhmaṇo;
::

::gathalast
Iti tattha vilapiṃsu, kumārā mātugiddhino’’.
::

::centre
Dārakapabbaṃ nāma.
::

#### Maddīpabbaṃ

::hangnum
2182\.
::

::gatha1
‘‘Tesaṃ lālappitaṃ sutvā, tayo vāḷā vane migā;
::

::gathalast
Sīho byaggho ca dīpi ca, idaṃ vacanamabravuṃ.
::

::hangnum
2183\.
::

::gatha1
‘‘Mā {pb:V:2.0263} heva no rājaputtī, sāyaṃ uñchāto āgamā;
::

::gathalast
Mā hevamhāka nibbhoge, heṭhayittha vane migā.
::

::hangnum
2184\.
::

::gatha1
‘‘Sīho ca naṃ viheṭheyya, byaggho dīpi ca lakkhaṇaṃ;
::

::gatha2
Neva jālīkumārassa, kuto kaṇhājinā siyā;
::

::gathalast
Ubhayeneva jīyetha, patiṃ putte ca lakkhaṇā’’.
::

::hangnum
2185\.
::

::gatha1
‘‘Khaṇittikaṃ me patitaṃ, dakkhiṇakkhi ca phandati;
::

::gathalast
Aphalā phalino rukkhā, sabbā muyhanti me disā.
::

::hangnum
2186\.
::

::gatha1
‘‘Tassā sāyanhakālasmiṃ, assamāgamanaṃ pati;
::

::gathalast
Atthaṅgatamhi sūriye, vāḷā panthe upaṭṭhahuṃ.
::

::hangnum
2187\.
::

::gatha1
‘‘Nīce colambate sūriyo, dūre ca vata assamo;
::

::gathalast
Yañca nesaṃ ito hassaṃ {note:hissaṃ (ka.)}, taṃ te bhuñjeyyu bhojanaṃ.
::

::hangnum
2188\.
::

::gatha1
‘‘So nūna khattiyo eko, paṇṇasālāya acchati;
::

::gathalast
Tosento dārake chāte, mamaṃ disvā anāyatiṃ.
::

::hangnum
2189\.
::

::gatha1
‘‘Te {pb:M:2.0357} nūna puttakā mayhaṃ, kapaṇāya varākiyā;
::

::gathalast
Sāyaṃ {pb:T:2.0425} saṃvesanākāle, khīrapītāva acchare.
::

::hangnum
2190\.
::

::gatha1
‘‘Te nūna puttakā mayhaṃ, kapaṇāya varākiyā;
::

::gathalast
Sāyaṃ saṃvesanākāle, vāripītāva acchare.
::

::hangnum
2191\.
::

::gatha1
‘‘Te nūna puttakā mayhaṃ, kapaṇāya varākiyā;
::

::gathalast
Paccuggatā maṃ tiṭṭhanti, vacchā bālāva mātaraṃ.
::

::hangnum
2192\.
::

::gatha1
‘‘Te nūna puttakā mayhaṃ, kapaṇāya varākiyā;
::

::gathalast
Paccuggatā maṃ tiṭṭhanti, haṃsāvuparipallale.
::

::hangnum
2193\.
::

::gatha1
‘‘Te nūna puttakā mayhaṃ, kapaṇāya varākiyā;
::

::gathalast
Paccuggatā maṃ tiṭṭhanti, assamassāvidūrato.
::

::hangnum
2194\.
::

::gatha1
‘‘Ekāyano ekapatho, sarā sobbhā ca passato;
::

::gathalast
Aññaṃ maggaṃ na passāmi, yena gaccheyya assamaṃ.
::

::hangnum
2195\.
::

::gatha1
‘‘Migā namatthu rājāno, kānanasmiṃ mahabbalā;
::

::gathalast
Dhammena bhātaro hotha, maggaṃ me detha yācitā.
::

::hangnum
2196\.
::

::gatha1
‘‘Avaruddhassāhaṃ bhariyā, rājaputtassa sirīmato;
::

::gathalast
Taṃ cāhaṃ nātimaññāmi, rāmaṃ sītāvanubbatā.
::

::hangnum
2197\.
::

::gatha1
‘‘Tumhe {pb:V:2.0264} ca putte passatha, sāyaṃ saṃvesanaṃ pati;
::

::gathalast
Ahañca putte passeyyaṃ, jāliṃ kaṇhājinaṃ cubho.
::

::hangnum
2198\.
::

::gatha1
‘‘Bahuṃ cidaṃ mūlaphalaṃ, bhakkho cāyaṃ anappako;
::

::gathalast
Tato upaḍḍhaṃ dassāmi, maggaṃ me detha yācitā.
::

::hangnum
2199\.
::

::gatha1
‘‘Rājaputtī ca no mātā, rājaputto ca no pitā;
::

::gathalast
Dhammena {pb:T:2.0426} bhātaro hotha, maggaṃ me detha yācitā’’.
::

::hangnum
2200\.
::

::gatha1
‘‘Tassā lālappamānāya, bahuṃ kāruññasañhitaṃ;
::

::gathalast
Sutvā nelapatiṃ vācaṃ, vāḷā panthā apakkamuṃ’’.
::

::hangnum
2201\.
::

::gatha1
‘‘Imamhi naṃ padesamhi, puttakā paṃsukuṇṭhitā;
::

::gathalast
Paccuggatā maṃ tiṭṭhanti, vacchā bālāva mātaraṃ.
::

::hangnum
2202\.
::

::gatha1
‘‘Imamhi {pb:M:2.0358} naṃ padesamhi, puttakā paṃsukuṇṭhitā;
::

::gathalast
Paccuggatā maṃ tiṭṭhanti, haṃsāvuparipallale.
::

::hangnum
2203\.
::

::gatha1
‘‘Imamhi naṃ padesamhi, puttakā paṃsukuṇṭhitā;
::

::gathalast
Paccuggatā maṃ tiṭṭhanti, assamassāvidūrato.
::

::hangnum
2204\.
::

::gatha1
‘‘Dve migā viya {note:te migāviya (sī. syā. pī.)} ukkaṇṇā {note:okkaṇṇā (ka.)}, samantā mabhidhāvino;
::

::gatha2
Ānandino pamuditā, vaggamānāva kampare;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2205\.
::

::gatha1
‘‘Chakalīva migī chāpaṃ, pakkhī muttāva pañjarā;
::

::gatha2
Ohāya putte nikkhamiṃ, sīhīvāmisagiddhinī;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2206\.
::

::gatha1
‘‘Idaṃ nesaṃ padakkantaṃ, nāgānamiva pabbate;
::

::gatha2
Citakā parikiṇṇāyo, assamassāvidūrato;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2207\.
::

::gatha1
‘‘Vālikāyapi okiṇṇā, puttakā paṃsukuṇṭhitā;
::

::gathalast
Samantā mabhidhāvanti, te na passāmi dārake.
::

::hangnum
2208\.
::

::gatha1
‘‘Ye {pb:T:2.0427} maṃ pure paccuṭṭhenti {note:paccudenti (sī. syā. pī.)}, araññā dūramāyatiṃ;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2209\.
::

::gatha1
‘‘Chakaliṃva migiṃ chāpā, paccuggantuna mātaraṃ;
::

::gathalast
Dūre maṃ pavilokenti {note:apalokenti (ka.), paṭivilokenti (syā.)}, te na passāmi dārake.
::

::hangnum
2210\.
::

::gatha1
‘‘Idaṃ {pb:V:2.0265} nesaṃ kīḷānakaṃ, patitaṃ paṇḍubeḷuvaṃ;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2211\.
::

::gatha1
‘‘Thanā ca mayhime pūrā, uro ca sampadālati;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2212\.
::

::gatha1
‘‘Ucchaṅgeko vicināti, thanamekāvalambati;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2213\.
::

::gatha1
‘‘Yassu {pb:M:2.0359} sāyanhasamayaṃ, puttakā paṃsukuṇṭhitā;
::

Ucchaṅge me vivattanti, te na passāmi dārake.

::hangnum
2214\.
::

::gatha1
‘‘Ayaṃ so assamo pubbe, samajjo paṭibhāti maṃ;
::

::gathalast
Tyajja putte apassantyā, bhamate viya assamo.
::

::hangnum
2215\.
::

::gatha1
‘‘Kimidaṃ appasaddova, assamo paṭibhāti maṃ;
::

::gathalast
Kākolāpi na vassanti, matā me nūna dārakā.
::

::hangnum
2216\.
::

::gatha1
‘‘Kimidaṃ appasaddova, assamo paṭibhāti maṃ;
::

::gathalast
Sakuṇāpi na vassanti, matā me nūna dārakā.
::

::hangnum
2217\.
::

::gatha1
‘‘Kimidaṃ tuṇhibhūtosi, api ratteva me mano;
::

::gathalast
Kākolāpi na vassanti, matā me nūna dārakā.
::

::hangnum
2218\.
::

::gatha1
‘‘Kimidaṃ {pb:T:2.0428} tuṇhibhūtosi, api ratteva me mano;
::

::gathalast
Sakuṇāpi na vassanti, matā me nūna dārakā.
::

::hangnum
2219\.
::

::gatha1
‘‘Kacci nu me ayyaputta, migā khādiṃsu dārake;
::

::gathalast
Araññe iriṇe vivane, kena nītā me dārakā.
::

::hangnum
2220\.
::

::gatha1
‘‘Adu te pahitā dūtā, adu suttā piyaṃvadā;
::

::gathalast
Adu bahi no nikkhantā, khiḍḍāsu pasutā nu te.
::

::hangnum
2221\.
::

::gatha1
‘‘Nevāsaṃ kesā dissanti, hatthapādā ca jālino;
::

::gathalast
Sakuṇānañca opāto, kena nītā me dārakā.
::

::hangnum
2222\.
::

::gatha1
‘‘Idaṃ tato dukkhataraṃ, sallaviddho yathā vaṇo;
::

::gathalast
Tyajja putte na passāmi, jāliṃ kaṇhājinaṃ cubho.
::

::hangnum
2223\.
::

::gatha1
‘‘Idampi dutiyaṃ sallaṃ, kampeti hadayaṃ mama;
::

::gathalast
Yañca putte na passāmi, tvañca maṃ nābhibhāsasi.
::

::hangnum
2224\.
::

::gatha1
‘‘Ajjeva {note:ajja ce (syā.)} me imaṃ rattiṃ, rājaputta na saṃsasi;
::

::gathalast
Maññe okkantasantaṃ {note:ukkantasattaṃ (sī. pī.)} maṃ, pāto dakkhisi no mataṃ’’.
::

::hangnum
2225\.
::

::gatha1
‘‘Nūna {pb:V:2.0266} maddī varārohā, rājaputtī yasassinī;
::

::gathalast
Pāto gatāsi uñchāya, kimidaṃ sāyamāgatā’’.
::

::hangnum
2226\.
::

::gatha1
‘‘Nanu {pb:M:2.0360} tvaṃ saddamassosi, ye saraṃ pātumāgatā;
::

::gathalast
Sīhassapi nadantassa, byagghassa ca nikujjitaṃ.
::

::hangnum
2227\.
::

::gatha1
‘‘Ahu pubbanimittaṃ me, vicarantyā brahāvane;
::

::gathalast
Khaṇitto me hatthā patito, uggīvañcāpi {note:uṅgīvañcāpi (ka.)} aṃsato.
::

::hangnum
2228\.
::

::gatha1
‘‘Tadāhaṃ {pb:T:2.0429} byathitā bhītā, puthu katvāna pañjaliṃ;
::

::gathalast
Sabbadisā namassissaṃ, api sotthi ito siyā.
::

::hangnum
2229\.
::

::gatha1
‘‘Mā heva no rājaputto, hato sīhena dīpinā;
::

::gathalast
Dārakā vā parāmaṭṭhā, acchakokataracchihi.
::

::hangnum
2230\.
::

::gatha1
‘‘Sīho byaggho ca dīpi ca, tayo vāḷā vane migā;
::

::gathalast
Te maṃ pariyāvaruṃ maggaṃ, tena sāyamhi āgatā.
::

::hangnum
2231\.
::

::gatha1
‘‘Ahaṃ patiñca putte ca, āceramiva māṇavo;
::

::gathalast
Anuṭṭhitā divārattiṃ, jaṭinī brahmacārinī.
::

::hangnum
2232\.
::

::gatha1
‘‘Ajināni paridahitvā, vanamūlaphalahāriyā;
::

::gathalast
Vicarāmi divārattiṃ, tumhaṃ kāmā hi puttakā.
::

::hangnum
2233\.
::

::gatha1
‘‘Ahaṃ suvaṇṇahaliddiṃ, ābhataṃ paṇḍubeḷuvaṃ;
::

::gathalast
Rukkhapakkāni cāhāsiṃ, ime vo putta kīḷanā.
::

::hangnum
2234\.
::

::gatha1
‘‘Imaṃ mūlāḷivattakaṃ, sālukaṃ ciñcabhedakaṃ;
::

::gathalast
Bhuñja khuddehi saṃyuttaṃ, saha puttehi khattiya.
::

::hangnum
2235\.
::

::gatha1
‘‘Padumaṃ jālino dehi, kumudañca kumāriyā;
::

::gathalast
Māline passa naccante, sivi puttāni avhaya.
::

::hangnum
2236\.
::

::gatha1
‘‘Tato kaṇhājināyapi, nisāmehi rathesabha;
::

::gathalast
Mañjussarāya vagguyā, assamaṃ upayantiyā {note:upaganthiyā (syā. ka.)}.
::

::hangnum
2237\.
::

::gatha1
‘‘Samānasukhadukkhamhā, raṭṭhā pabbājitā ubho;
::

::gathalast
Api {pb:T:2.0430} sivi putte passesi, jāliṃ kaṇhājinaṃ cubho.
::

::hangnum
2238\.
::

::gatha1
‘‘Samaṇe {pb:M:2.0361} brāhmaṇe nūna, brahmacariyaparāyaṇe;
::

::gatha2
Ahaṃ loke abhissapiṃ, sīlavante bahussute;
::

::gathalast
Tyajja putte na passāmi, jāliṃ kaṇhājinaṃ cubho’’.
::

::hangnum
2239\.
::

::gatha1
‘‘Ime {pb:V:2.0267} te jambukā rukkhā, vedisā sinduvārakā;
::

::gathalast
Vividhāni rukkhajātāni, te kumārā na dissare.
::

::hangnum
2240\.
::

::gatha1
‘‘Assatthā panasā ceme, nigrodhā ca kapitthanā;
::

::gathalast
Vividhāni phalajātāni, te kumārā na dissare.
::

::hangnum
2241\.
::

::gatha1
‘‘Ime tiṭṭhanti ārāmā, ayaṃ sītūdakā nadī;
::

::gathalast
Yatthassu pubbe kīḷiṃsu, te kumārā na dissare.
::

::hangnum
2242\.
::

::gatha1
‘‘Vividhāni pupphajātāni, asmiṃ uparipabbate;
::

::gathalast
Yānassu pubbe dhāriṃsu, te kumārā na dissare.
::

::hangnum
2243\.
::

::gatha1
‘‘Vividhāni phalajātāni, asmiṃ uparipabbate;
::

::gathalast
Yānassu pubbe bhuñjiṃsu, te kumārā na dissare.
::

::hangnum
2244\.
::

::gatha1
‘‘Ime te hatthikā assā, balibaddā ca te ime;
::

::gathalast
Yehissu pubbe kīḷiṃsu, te kumārā na dissare’’.
::

::hangnum
2245\.
::

::gatha1
‘‘Ime sāmā sasolūkā, bahukā kadalīmigā;
::

::gathalast
Yehissu pubbe kīḷiṃsu, te kumārā na dissare.
::

::hangnum
2246\.
::

::gatha1
‘‘Ime haṃsā ca koñcā ca, mayūrā citrapekhuṇā;
::

::gathalast
Yehissu pubbe kīḷiṃsu, te kumārā na dissare’’.
::

::hangnum
2247\.
::

::gatha1
‘‘Imā {pb:T:2.0431} tā vanagumbāyo, pupphitā sabbakālikā;
::

::gathalast
Yatthassu pubbe kīḷiṃsu, te kumārā na dissare.
::

::hangnum
2248\.
::

::gatha1
‘‘Imā tā pokkharaṇī rammā, cakkavākūpakūjitā;
::

::gatha2
Mandālakehi sañchannā, padumuppalakehi ca;
::

::gathalast
Yatthassu pubbe kīḷiṃsu, te kumārā na dissare.
::

::hangnum
2249\.
::

::gatha1
‘‘Na te kaṭṭhāni bhinnāni, na te udakamāhataṃ;
::

::gathalast
Aggipi te na hāpito, kiṃ nu mandova jhāyasi.
::

::hangnum
2250\.
::

::gatha1
‘‘Piyo {pb:M:2.0362} piyena saṅgamma, samo me {note:samohaṃ (syā.), sammohaṃ (ka.)} byapahaññati;
::

::gathalast
Tyajja putte na passāmi, jāliṃ kaṇhājinaṃ cubho’’.
::

::hangnum
2251\.
::

::gatha1
‘‘Na kho no deva passāmi, yena te nīhatā matā;
::

::gathalast
Kākolāpi na vassanti, matā me nūna dārakā.
::

::hangnum
2252\.
::

::gatha1
‘‘Na kho no deva passāmi, yena te nīhatā matā;
::

::gathalast
Sakuṇāpi na vassanti, matā me nūna dārakā’’.
::

::hangnum
2253\.
::

::gatha1
‘‘Sā {pb:V:2.0268} tattha paridevitvā, pabbatāni vanāni ca;
::

::gathalast
Punadevassamaṃ gantvā, rodi sāmikasantike {note:sāmikasantike rodi (sī. syā. pī.)}.
::

::hangnum
2254\.
::

::gatha1
‘‘‘Na kho no deva passāmi, yena te nīhatā matā;
::

::gathalast
Kākolāpi na vassanti, matā me nūna dārakā.
::

::hangnum
2255\.
::

::gatha1
‘‘‘Na kho no deva passāmi, yena te nīhatā matā;
::

::gathalast
Sakuṇāpi na vassanti, matā me nūna dārakā.
::

::hangnum
2256\.
::

::gatha1
‘‘‘Na kho no deva passāmi, yena te nīhatā matā;
::

::gathalast
Vicaranti {pb:T:2.0432} rukkhamūlesu, pabbatesu guhāsu ca’.
::

::hangnum
2257\.
::

::gatha1
‘‘Iti maddī varārohā, rājaputtī yasassinī;
::

::gathalast
Bāhā paggayha kanditvā, tattheva patitā chamā’’.
::

::hangnum
2258\.
::

::gatha1
‘‘Tamajjhapattaṃ rājaputtiṃ, udakenābhisiñcatha;
::

::gathalast
Assatthaṃ naṃ viditvāna, atha naṃ etadabravi’’.
::

::hangnum
2259\.
::

::gatha1
‘‘Ādiyeneva te maddi, dukkhaṃ nakkhātumicchisaṃ;
::

::gathalast
Daliddo yācako vuḍḍho, brāhmaṇo gharamāgato.
::

::hangnum
2260\.
::

::gatha1
‘‘Tassa dinnā mayā puttā, maddi mā bhāyi assasa;
::

::gatha2
Maṃ passa maddi mā putte, mā bāḷhaṃ paridevasi;
::

Lacchāma putte jīvantā, arogā ca bhavāmase.

::hangnum
2261\.
::

::gatha1
‘‘Putte pasuñca dhaññañca, yañca aññaṃ ghare dhanaṃ;
::

::gatha2
Dajjā sappuriso dānaṃ, disvā yācakamāgataṃ;
::

::gathalast
Anumodāhi me maddi, puttake dānamuttamaṃ’’.
::

::hangnum
2262\.
::

::gatha1
‘‘Anumodāmi {pb:M:2.0363} te deva, puttake dānamuttamaṃ;
::

::gathalast
Datvā cittaṃ pasādehi, bhiyyo dānaṃ dado bhava.
::

::hangnum
2263\.
::

::gatha1
‘‘Yo tvaṃ maccherabhūtesu, manussesu janādhipa;
::

::gathalast
Brāhmaṇassa adā dānaṃ, sivīnaṃ raṭṭhavaḍḍhano’’.
::

::hangnum
2264\.
::

::gatha1
‘‘Ninnāditā te pathavī, saddo te tidivaṅgato;
::

::gathalast
Samantā vijjutā āguṃ, girīnaṃva patissutā.
::

::hangnum
2265\.
::

::gatha1
‘‘Tassa te anumodanti, ubho nāradapabbatā;
::

::gatha2
Indo {pb:T:2.0433} ca brahmā pajāpati, somo yamo vessavaṇo;
::

::gathalast
Sabbe devānumodanti, tāvatiṃsā saindakā.
::

::hangnum
2266\.
::

::gatha1
‘‘Iti {pb:V:2.0269} maddī varārohā, rājaputtī yasassinī;
::

::gathalast
Vessantarassa anumodi, puttake dānamuttamaṃ’’.
::

::centre
Maddīpabbaṃ nāma.
::

#### Sakkapabbaṃ

::hangnum
2267\.
::

::gatha1
Tato ratyā vivasāne, sūriyassuggamanaṃ pati;
::

::gathalast
Sakko brāhmaṇavaṇṇena, pāto tesaṃ adissatha.
::

::hangnum
2268\.
::

::gatha1
‘‘Kacci nu bhoto kusalaṃ, kacci bhoto anāmayaṃ;
::

::gathalast
Kacci uñchena yāpetha, kacci mūlaphalā bahū.
::

::hangnum
2269\.
::

::gatha1
‘‘Kacci ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, kacci hiṃsā na vijjati’’.
::

::hangnum
2270\.
::

::gatha1
‘‘Kusalañceva no brahme, atho brahme anāmayaṃ;
::

::gathalast
Atho uñchena yāpema, atho mūlaphalā bahū.
::

::hangnum
2271\.
::

::gatha1
‘‘Atho ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, hiṃsā mayhaṃ na vijjati.
::

::hangnum
2272\.
::

::gatha1
‘‘Satta no māse vasataṃ, araññe jīvasokinaṃ;
::

::gatha2
Idaṃ dutiyaṃ passāma, brāhmaṇaṃ devavaṇṇinaṃ;
::

::gathalast
Ādāya veḷuvaṃ daṇḍaṃ, dhārentaṃ ajinakkhipaṃ.
::

::hangnum
2273\.
::

::gatha1
‘‘Svāgataṃ {pb:M:2.0364} te mahābrahme, atho me adurāgataṃ;
::

::gathalast
Anto {pb:T:2.0434} pavisa bhaddante, pāde pakkhālayassu te.
::

::hangnum
2274\.
::

::gatha1
‘‘Tindukāni piyālāni, madhuke kāsumāriyo;
::

::gathalast
Phalāni khuddakappāni, bhuñja brahme varaṃ varaṃ.
::

::hangnum
2275\.
::

::gatha1
‘‘Idampi pānīyaṃ sītaṃ, ābhataṃ girigabbharā;
::

::gathalast
Tato piva mahābrahme, sace tvaṃ abhikaṅkhasi.
::

::hangnum
2276\.
::

::gatha1
‘‘Atha tvaṃ kena vaṇṇena, kena vā pana hetunā;
::

::gathalast
Anuppatto brahāraññaṃ, taṃ me akkhāhi pucchito’’.
::

::hangnum
2277\.
::

::gatha1
‘‘Yathā vārivaho pūro, sabbakālaṃ na khīyati;
::

::gathalast
Evaṃ taṃ yācitāgacchiṃ, bhariyaṃ me dehi yācito’’.
::

::hangnum
2278\.
::

::gatha1
‘‘Dadāmi {pb:V:2.0270} na vikampāmi, yaṃ maṃ yācasi brāhmaṇa;
::

::gathalast
Santaṃ nappaṭiguyhāmi, dāne me ramatī mano’’.
::

::hangnum
2279\.
::

::gatha1
‘‘Maddiṃ hatthe gahetvāna, udakassa kamaṇḍaluṃ;
::

::gathalast
Brāhmaṇassa adā dānaṃ, sivīnaṃ raṭṭhavaḍḍhano.
::

::hangnum
2280\.
::

::gatha1
‘‘Tadāsi yaṃ bhiṃsanakaṃ, tadāsi lomahaṃsanaṃ;
::

::gathalast
Maddiṃ paricajantassa, medanī sampakampatha.
::

::hangnum
2281\.
::

::gatha1
‘‘Neva sā maddī bhākuṭi, na sandhīyati na rodati;
::

::gathalast
Pekkhatevassa tuṇhī sā, eso jānāti yaṃ varaṃ’’.
::

::hangnum
2282\.
::

::gatha1
‘‘Komārī {pb:T:2.0435} yassāhaṃ bhariyā, sāmiko mama issaro;
::

::gathalast
Yassicche tassa maṃ dajjā, vikkiṇeyya haneyya vā’’.
::

::hangnum
2283\.
::

::gatha1
‘‘Tesaṃ saṅkappamaññāya, devindo etadabravi;
::

::gathalast
Sabbe jitā te paccūhā, ye dibbā ye ca mānusā.
::

::hangnum
2284\.
::

::gatha1
‘‘Ninnāditā te pathavī, saddo te tidivaṅgato;
::

::gathalast
Samantā vijjutā āguṃ, girīnaṃva patissutā.
::

::hangnum
2285\.
::

::gatha1
‘‘Tassa te anumodanti, ubho nāradapabbatā;
::

::gatha2
Indo ca brahmā pajāpati, somo yamo vessavaṇo;
::

::gathalast
Sabbe devānumodanti, dukkarañhi karoti so.
::

::hangnum
2286\.
::

::gatha1
‘‘Duddadaṃ {pb:M:2.0365} dadamānānaṃ, dukkaraṃ kamma kubbataṃ;
::

::gathalast
Asanto nānukubbanti, sataṃ dhammo durannayo.
::

::hangnum
2287\.
::

::gatha1
‘‘Tasmā satañca asataṃ, nānā hoti ito gati;
::

::gathalast
Asanto nirayaṃ yanti, santo saggaparāyaṇā.
::

::hangnum
2288\.
::

::gatha1
‘‘Yametaṃ kumāre adā, bhariyaṃ adā vane vasaṃ;
::

::gathalast
Brahmayānamanokkamma, sagge te taṃ vipaccatu’’.
::

::hangnum
2289\.
::

::gatha1
‘‘Dadāmi bhoto bhariyaṃ, maddiṃ sabbaṅgasobhanaṃ;
::

::gathalast
Tvañceva maddiyā channo, maddī ca patinā saha.
::

::hangnum
2290\.
::

::gatha1
‘‘Yathā {pb:T:2.0436} payo ca saṅkho ca, ubho samānavaṇṇino;
::

::gathalast
Evaṃ tuvañca maddī ca, samānamanacetasā.
::

::hangnum
2291\.
::

::gatha1
‘‘Avaruddhettha araññasmiṃ, ubho sammatha assame;
::

::gatha2
Khattiyā gottasampannā, sujātā mātupettito;
::

::gathalast
Yathā puññāni kayirātha, dadantā aparāparaṃ’’.
::

::hangnum
2292\.
::

::gatha1
‘‘Sakkohamasmi {pb:V:2.0271} devindo, āgatosmi tavantike;
::

::gathalast
Varaṃ varassu rājisi, vare aṭṭha dadāmi te’’.
::

::hangnum
2293\.
::

::gatha1
‘‘Varaṃ ce me ado sakka, sabbabhūtānamissara;
::

::gatha2
Pitā maṃ anumodeyya, ito pattaṃ sakaṃ gharaṃ;
::

::gathalast
Āsanena nimanteyya, paṭhametaṃ varaṃ vare.
::

::hangnum
2294\.
::

::gatha1
‘‘Purisassa vadhaṃ na roceyyaṃ, api kibbisakārakaṃ;
::

::gathalast
Vajjhaṃ vadhamhā moceyyaṃ, dutiyetaṃ varaṃ vare.
::

::hangnum
2295\.
::

::gatha1
‘‘Ye vuḍḍhā ye ca daharā, ye ca majjhimaporisā;
::

::gathalast
Mameva upajīveyyuṃ, tatiyetaṃ varaṃ vare.
::

::hangnum
2296\.
::

::gatha1
‘‘Paradāraṃ na gaccheyyaṃ, sadārapasuto siyaṃ;
::

::gathalast
Thīnaṃ vasaṃ na gaccheyyaṃ, catutthetaṃ varaṃ vare.
::

::hangnum
2297\.
::

::gatha1
‘‘Putto me sakka jāyetha, so ca dīghāyuko siyā;
::

::gathalast
Dhammena jine pathaviṃ, pañcametaṃ varaṃ vare.
::

::hangnum
2298\.
::

::gatha1
‘‘Tato ratyā vivasāne, sūriyassuggamanaṃ pati;
::

::gathalast
Dibbā bhakkhā pātubhaveyyuṃ, chaṭṭhametaṃ varaṃ vare.
::

::hangnum
2299\.
::

::gatha1
‘‘Dadato {pb:T:2.0437}{pb:M:2.0366} me na khīyetha, datvā nānutapeyyahaṃ;
::

::gathalast
Dadaṃ cittaṃ pasādeyyaṃ, sattametaṃ varaṃ vare.
::

::hangnum
2300\.
::

::gatha1
‘‘Ito vimuccamānāhaṃ, saggagāmī visesagū;
::

::gathalast
Anivatti tato assaṃ, aṭṭhametaṃ varaṃ vare’’.
::

::hangnum
2301\.
::

::gatha1
‘‘Tassa taṃ vacanaṃ sutvā, devindo etadabravi;
::

::gathalast
Aciraṃ vata te tato, pitā taṃ daṭṭhumessati’’.
::

::hangnum
2302\.
::

::gatha1
‘‘Idaṃ vatvāna maghavā, devarājā sujampati;
::

::gathalast
Vessantare varaṃ datvā, saggakāyaṃ apakkami’’.
::

::centre
Sakkapabbaṃ nāma.
::

#### Mahārājapabbaṃ

::hangnum
2303\.
::

::gatha1
‘‘Kassetaṃ {pb:V:2.0272} mukhamābhāti, hemaṃ vuttattamagginā;
::

::gathalast
Nikkhaṃva jātarūpassa, ukkāmukhapahaṃsitaṃ.
::

::hangnum
2304\.
::

::gatha1
‘‘Ubho sadisapaccaṅgā, ubho sadisalakkhaṇā;
::

::gathalast
Jālissa sadiso eko, ekā kaṇhājinā yathā.
::

::hangnum
2305\.
::

::gatha1
‘‘Sīhā bilāva nikkhantā, ubho sampatirūpakā;
::

::gathalast
Jātarūpamayāyeva, ime dissanti dārakā’’.
::

::hangnum
2306\.
::

::gatha1
‘‘Kuto nu bhavaṃ bhāradvāja, ime ānesi dārake;
::

::gathalast
Ajja raṭṭhaṃ anuppatto, kuhiṃ gacchasi brāhmaṇa’’ {note:idaṃ gāthaddhaṃ pī potthake natthi}.
::

::hangnum
2307\.
::

::gatha1
‘‘Mayhaṃ te dārakā deva, dinnā vittena sañjaya;
::

::gathalast
Ajja pannarasā ratti, yato laddhā {note:dinnā (sī. pī.)} me dārakā’’.
::

::hangnum
2308\.
::

::gatha1
‘‘Kena {pb:T:2.0438} vā vācapeyyena, sammāñāyena saddahe;
::

::gathalast
Ko tetaṃ dānamadadā, puttake dānamuttamaṃ’’.
::

::hangnum
2309\.
::

::gatha1
‘‘Yo yācataṃ patiṭṭhāsi, bhūtānaṃ dharaṇīriva;
::

::gathalast
So me vessantaro rājā, puttedāsi vane vasaṃ.
::

::hangnum
2310\.
::

::gatha1
‘‘Yo yācataṃ gatī āsi, savantīnaṃva sāgaro;
::

::gathalast
So me vessantaro rājā, puttedāsi vane vasaṃ’’.
::

::hangnum
2311\.
::

::gatha1
‘‘Dukkaṭaṃ {pb:M:2.0367} vata bho raññā, saddhena gharamesinā;
::

::gathalast
Kathaṃ nu puttake dajjā, araññe avaruddhako.
::

::hangnum
2312\.
::

::gatha1
‘‘Imaṃ bhonto nisāmetha, yāvantettha samāgatā;
::

::gathalast
Kathaṃ vessantaro rājā, puttedāsi vane vasaṃ.
::

::hangnum
2313\.
::

::gatha1
‘‘Dāsiṃ dāsaṃ ca {note:dāsaṃ dāsi ca (sī. pī.)} so dajjā, assaṃ cassatarīrathaṃ;
::

::gathalast
Hatthiñca kuñjaraṃ dajja, kathaṃ so dajja dārake’’.
::

::hangnum
2314\.
::

::gatha1
‘‘Yassa nassa {note:natthi (sī. pī.)} ghare dāso, asso cassatarīratho;
::

::gathalast
Hatthī ca kuñjaro nāgo, kiṃ so dajjā pitāmaha’’.
::

::hangnum
2315\.
::

::gatha1
‘‘Dānamassa pasaṃsāma, na ca nindāma puttakā;
::

::gathalast
Kathaṃ nu hadayaṃ āsi, tumhe datvā vanibbake’’.
::

::hangnum
2316\.
::

::gatha1
‘‘Dukkhassa hadayaṃ āsi, atho uṇhampi passasi;
::

::gathalast
Rohinīheva {pb:T:2.0439} tambakkhī, pitā assūni vattayi’’.
::

::hangnum
2317\.
::

::gatha1
‘‘Yaṃ {pb:V:2.0273} taṃ kaṇhājināvoca, ayaṃ maṃ tāta brāhmaṇo;
::

::gathalast
Laṭṭhiyā paṭikoṭeti, ghare jātaṃva dāsiyaṃ.
::

::hangnum
2318\.
::

::gatha1
‘‘Na cāyaṃ brāhmaṇo tāta, dhammikā honti brāhmaṇā;
::

::gatha2
Yakkho brāhmaṇavaṇṇena, khādituṃ tāta neti no;
::

::gathalast
Nīyamāne pisācena, kinnu tāta udikkhasi’’.
::

::hangnum
2319\.
::

::gatha1
‘‘Rājaputtī ca vo mātā, rājaputto ca vo pitā;
::

::gathalast
Pubbe me aṅgamāruyha, kiṃ nu tiṭṭhatha ārakā’’.
::

::hangnum
2320\.
::

::gatha1
‘‘Rājaputtī ca no mātā, rājaputto ca no pitā;
::

::gathalast
Dāsā mayaṃ brāhmaṇassa, tasmā tiṭṭhāma ārakā’’.
::

::hangnum
2321\.
::

::gatha1
‘‘Mā sammevaṃ avacuttha, ḍayhate hadayaṃ mama;
::

::gathalast
Citakāyaṃva me kāyo, āsane na sukhaṃ labhe.
::

::hangnum
2322\.
::

::gatha1
‘‘Mā sammevaṃ avacuttha, bhiyyo sokaṃ janetha maṃ;
::

::gathalast
Nikkiṇissāmi dabbena, na vo dāsā bhavissatha.
::

::hangnum
2323\.
::

::gatha1
‘‘Kimagghiyañhi {pb:M:2.0368} vo tāta, brāhmaṇassa pitā adā;
::

::gathalast
Yathābhūtaṃ me akkhātha, paṭipādentu brāhmaṇaṃ’’.
::

::hangnum
2324\.
::

::gatha1
‘‘Sahassagghañhi maṃ tāta, brāhmaṇassa pitā adā;
::

::gathalast
Atha {note:acchaṃ (sī. syā. ka.)} kaṇhājinaṃ kaññaṃ, hatthinā ca satena ca’’ {note:hatthiādisatena ca (syā.), hatthinādisatena ca (ka.)}.
::

::hangnum
2325\.
::

::gatha1
‘‘Uṭṭhehi katte taramāno, brāhmaṇassa avākara;
::

::gatha2
Dāsisataṃ dāsasataṃ, gavaṃ hatthusabhaṃ sataṃ;
::

::gathalast
Jātarūpasahassañca{pb:T:2.0440}, puttānaṃ dehi nikkayaṃ.
::

::hangnum
2326\.
::

::gatha1
‘‘Tato kattā taramāno, brāhmaṇassa avākari;
::

::gatha2
Dāsisataṃ dāsasataṃ, gavaṃ hatthusabhaṃ sataṃ;
::

::gathalast
Jātarūpasahassañca, puttānaṃdāsi nikkayaṃ’’.
::

::hangnum
2327\.
::

::gatha1
‘‘Nikkiṇitvā nahāpetvā, bhojayitvāna dārake;
::

::gathalast
Samalaṅkaritvā bhaṇḍena, ucchaṅge upavesayuṃ.
::

::hangnum
2328\.
::

::gatha1
‘‘Sīsaṃ nhāte sucivatthe, sabbābharaṇabhūsite;
::

::gathalast
Rājā aṅke karitvāna, ayyako paripucchatha.
::

::hangnum
2329\.
::

::gatha1
‘‘Kuṇḍale ghusite māle, sabbābharaṇabhūsite;
::

::gathalast
Rājā aṅke karitvāna, idaṃ vacanamabravi.
::

::hangnum
2330\.
::

::gatha1
‘‘Kacci {pb:V:2.0274} ubho arogā te, jāli mātāpitā tava;
::

::gathalast
Kacci uñchena yāpetha, kacci mūlaphalā bahū.
::

::hangnum
2331\.
::

::gatha1
‘‘Kacci ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, kacci hiṃsā na vijjati’’.
::

::hangnum
2332\.
::

::gatha1
‘‘Atho ubho arogā me, deva mātāpitā mama;
::

::gathalast
Atho {pb:T:2.0441} uñchena yāpenti, atho mūlaphalā bahū.
::

::hangnum
2333\.
::

::gatha1
‘‘Atho ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, hiṃsā nesaṃ na vijjati.
::

::hangnum
2334\.
::

::gatha1
‘‘Khaṇantālukalambāni, bilāni takkalāni ca;
::

::gathalast
Kolaṃ bhallātakaṃ bellaṃ, sā no āhatva posati.
::

::hangnum
2335\.
::

::gatha1
‘‘Yañceva {pb:M:2.0369} sā āharati, vanamūlaphalahāriyā;
::

::gathalast
Taṃ no sabbe samāgantvā, rattiṃ bhuñjāma no divā.
::

::hangnum
2336\.
::

::gatha1
‘‘Ammāva no kisā paṇḍu, āharantī dumapphalaṃ;
::

::gathalast
Vātātapena sukhumālī, padumaṃ hatthagatāmiva.
::

::hangnum
2337\.
::

::gatha1
‘‘Ammāya patanūkesā, vicarantyā brahāvane;
::

::gathalast
Vane vāḷamigākiṇṇe, khaggadīpinisevite.
::

::hangnum
2338\.
::

::gatha1
‘‘Kesesu jaṭaṃ bandhitvā, kacche jallamadhārayi;
::

::gathalast
Cammavāsī chamā seti, jātavedaṃ namassati.
::

::hangnum
2339\.
::

::gatha1
‘‘Puttā piyā manussānaṃ, lokasmiṃ udapajjisuṃ;
::

::gathalast
Na hi nūnamhākaṃ ayyassa, putte sneho ajāyatha’’.
::

::hangnum
2340\.
::

::gatha1
‘‘Dukkaṭañca hi no putta, bhūnahaccaṃ kataṃ mayā;
::

::gathalast
Yohaṃ sivīnaṃ vacanā, pabbājesimadūsakaṃ.
::

::hangnum
2341\.
::

::gatha1
‘‘Yaṃ me kiñci idha atthi, dhanaṃ dhaññañca vijjati;
::

::gathalast
Etu {pb:T:2.0442} vessantaro rājā, siviraṭṭhe pasāsatu’’.
::

::hangnum
2342\.
::

::gatha1
‘‘Na deva mayhaṃ vacanā, ehiti sivisuttamo;
::

::gathalast
Sayameva devo gantvā, siñca bhogehi atrajaṃ’’.
::

::hangnum
2343\.
::

::gatha1
‘‘Tato senāpatiṃ rājā, sajjayo ajjhabhāsatha;
::

::gatha2
Hatthī assā rathā pattī, senā sannāhayantu naṃ;
::

::gathalast
Negamā ca maṃ anventu, brāhmaṇā ca purohitā.
::

::hangnum
2344\.
::

::gatha1
‘‘Tato {pb:V:2.0275} saṭṭhisahassāni, yodhino {note:yuthino (ka.)} cārudassanā;
::

::gathalast
Khippamāyantu sannaddhā, nānāvaṇṇehilaṅkatā.
::

::hangnum
2345\.
::

::gatha1
‘‘Nīlavatthadharā neke {note:nīlavaṇṇadharāneke (sī. pī.), nīlavatthadharā eke (?)}, pītāneke nivāsitā;
::

::gatha2
Aññe lohitauṇhīsā, suddhāneke nivāsitā;
::

::gathalast
Khippamāyantu sannaddhā, nānāvaṇṇehilaṅkatā.
::

::hangnum
2346\.
::

::gatha1
‘‘Himavā yathā gandhadharo, pabbato gandhamādano;
::

::gathalast
Nānārukkhehi sañchanno, mahābhūtagaṇālayo.
::

::hangnum
2347\.
::

::gatha1
‘‘Osadhehi {pb:M:2.0370} ca dibbehi, disā bhāti pavāti ca;
::

::gathalast
Khippamāyantu sannaddhā, disā bhantu pavantu ca.
::

::hangnum
2348\.
::

::gatha1
‘‘Tato nāgasahassāni, yojayantu catuddasa;
::

::gathalast
Suvaṇṇakacchā mātaṅgā, hemakappanavāsasā.
::

::hangnum
2349\.
::

::gatha1
‘‘Ārūḷhā gāmaṇīyehi, tomaraṅkusapāṇibhi;
::

::gathalast
Khippamāyantu sannaddhā, hatthikkhandhehi dassitā.
::

::hangnum
2350\.
::

::gatha1
‘‘Tato assasahassāni, yojayantu catuddasa;
::

::gathalast
Ājānīyāva {pb:T:2.0443} jātiyā, sindhavā sīghavāhanā.
::

::hangnum
2351\.
::

::gatha1
‘‘Ārūḷhā gāmaṇīyehi, illiyācāpadhāribhi;
::

::gathalast
Khippamāyantu sannaddhā, assapiṭṭhe alaṅkatā.
::

::hangnum
2352\.
::

::gatha1
‘‘Tato rathasahassāni, yojayantu catuddasa;
::

::gathalast
Ayosukatanemiyo, suvaṇṇacitapakkhare.
::

::hangnum
2353\.
::

::gatha1
‘‘Āropentu dhaje tattha, cammāni kavacāni ca;
::

::gatha2
Vippālentu {note:vipphālentu (sī. syā. pī.)} ca cāpāni, daḷhadhammā pahārino;
::

::gathalast
Khippamāyantu sannaddhā, rathesu rathajīvino’’.
::

::hangnum
2354\.
::

::gatha1
‘‘Lājāolopiyā {note:lājā olokirā (ka.)} pupphā, mālāgandhavilepanā;
::

::gathalast
Agghiyāni ca tiṭṭhantu, yena maggena ehiti.
::

::hangnum
2355\.
::

::gatha1
‘‘Gāme gāme sataṃ kumbhā, merayassa surāya ca;
::

::gathalast
Maggamhi patitiṭṭhantu {note:patitā ṭhantu (syā. ka.)}, yena maggena ehiti.
::

::hangnum
2356\.
::

::gatha1
‘‘Maṃsā pūvā saṅkuliyo, kummāsā macchasaṃyutā;
::

::gathalast
Maggamhi patitiṭṭhantu, yena maggena ehiti.
::

::hangnum
2357\.
::

::gatha1
‘‘Sappi telaṃ dadhi khīraṃ, kaṅgubījā {note:kaṅguvīhi (sī. pī.), kaṅgupiṭṭhā (syā.)} bahū surā;
::

::gathalast
Maggamhi patitiṭṭhantu, yena maggena ehiti.
::

::hangnum
2358\.
::

::gatha1
‘‘Āḷārikā {pb:V:2.0276} ca sūdā ca, naṭanaṭṭakagāyino;
::

::gathalast
Pāṇissarā kumbhathūṇiyo, mandakā sokajjhāyikā {note:sokacchāyikā (ka.)}.
::

::hangnum
2359\.
::

::gatha1
‘‘Āhaññantu {pb:M:2.0371} sabbavīṇā, bheriyo dindimāni ca;
::

::gathalast
Kharamukhāni {pb:T:2.0444} dhamentu {note:vadantu (sī. pī.)}, nadantu ekapokkharā.
::

::hangnum
2360\.
::

::gatha1
‘‘Mudiṅgā paṇavā saṅkhā, godhā parivadentikā;
::

::gathalast
Dindimāni ca haññantu, kutumpa {note:kuṭumbā (sī. syā. pī.)} dindimāni ca’’.
::

::hangnum
2361\.
::

::gatha1
‘‘Sā senā mahatī āsi, uyyuttā sivivāhinī;
::

::gathalast
Jālinā magganāyena, vaṅkaṃ pāyāsi pabbataṃ.
::

::hangnum
2362\.
::

::gatha1
‘‘Koñcaṃ nadati mātaṅgo, kuñjaro saṭṭhihāyano;
::

Kacchāya baddhamānāya, koñcaṃ nadati vāraṇo.

::hangnum
2363\.
::

::gatha1
‘‘Ājānīyā hasiyanti {note:hasissiṃsu (sī. pī.)}, nemighoso ajāyatha;
::

::gathalast
Abbhaṃ rajo acchādesi, uyyuttā sivivāhinī.
::

::hangnum
2364\.
::

::gatha1
‘‘Sā senā mahatī āsi, uyyuttā hārahārinī;
::

::gathalast
Jālinā magganāyena, vaṅkaṃ pāyāsi pabbataṃ.
::

::hangnum
2365\.
::

::gatha1
‘‘Te pāviṃsu brahāraññaṃ, bahusākhaṃ mahodakaṃ {note:bahudijaṃ (pī.)};
::

::gathalast
Puppharukkhehi sañchannaṃ, phalarukkhehi cūbhayaṃ.
::

::hangnum
2366\.
::

::gatha1
‘‘Tattha bindussarā vaggū, nānāvaṇṇā bahū dijā;
::

::gathalast
Kūjantamupakūjanti, utusampupphite dume.
::

::hangnum
2367\.
::

::gatha1
‘‘Te gantvā dīghamaddhānaṃ, ahorattānamaccaye;
::

::gathalast
Padesaṃ taṃ upāgacchuṃ, yattha vessantaro ahu’’.
::

::centre
Mahārājapabbaṃ nāma.
::

#### Chakhattiyakammaṃ

::hangnum
2368\.
::

::gatha1
‘‘Tesaṃ sutvāna nigghosaṃ, bhīto vessantaro ahu;
::

::gathalast
Pabbataṃ abhiruhitvā, bhīto senaṃ udikkhati.
::

::hangnum
2369\.
::

::gatha1
‘‘Iṅgha {pb:T:2.0445} maddi nisāmehi, nigghoso yādiso vane;
::

::gathalast
Ājānīyā hasiyanti, dhajaggāni ca dissare.
::

::hangnum
2370\.
::

::gatha1
‘‘Ime {pb:V:2.0277}{pb:M:2.0372} nūna araññasmiṃ, migasaṅghāni luddakā;
::

::gatha2
Vāgurāhi parikkhippa, sobbhaṃ pātetvā tāvade;
::

::gathalast
Vikkosamānā tibbāhi, hanti nesaṃ varaṃ varaṃ.
::

::hangnum
2371\.
::

::gatha1
‘‘Yathā mayaṃ adūsakā, araññe avaruddhakā;
::

::gathalast
Amittahatthattaṃ gatā, passa dubbalaghātakaṃ’’.
::

::hangnum
2372\.
::

::gatha1
‘‘Amittā nappasāheyyuṃ, aggīva udakaṇṇave;
::

::gathalast
Tadeva tvaṃ vicintehi, api sotthi ito siyā’’.
::

::hangnum
2373\.
::

::gatha1
‘‘Tato vessantaro rājā, orohitvāna pabbatā;
::

::gathalast
Nisīdi paṇṇasālāyaṃ, daḷhaṃ katvāna mānasaṃ’’.
::

::hangnum
2374\.
::

::gatha1
‘‘Nivattayitvāna rathaṃ, vuṭṭhapetvāna seniyo;
::

::gathalast
Ekaṃ araññe viharantaṃ, pitā puttaṃ upāgami.
::

::hangnum
2375\.
::

::gatha1
‘‘Hatthikkhandhato oruyha, ekaṃso pañjalīkato;
::

::gathalast
Parikiṇṇo {note:parikkhitto (sī. pī.)} amaccehi, puttaṃ siñcitumāgami.
::

::hangnum
2376\.
::

::gatha1
‘‘Tatthaddasa kumāraṃ so, rammarūpaṃ samāhitaṃ;
::

::gathalast
Nisinnaṃ paṇṇasālāyaṃ, jhāyantaṃ akutobhayaṃ.
::

::hangnum
2377\.
::

::gatha1
‘‘Tañca disvāna āyantaṃ, pitaraṃ puttagiddhinaṃ;
::

::gathalast
Vessantaro ca maddī ca, paccuggantvā avandisuṃ.
::

::hangnum
2378\.
::

::gatha1
‘‘Maddī ca sirasā pāde, sasurassābhivādayi;
::

::gatha2
‘Maddī {pb:T:2.0446} ahañhi te deva, pāde vandāmi te suṇhā’ {note:husā (sī. syā. pī.)};
::

::gathalast
Tesu tattha palisajja, pāṇinā parimajjatha’’.
::

::hangnum
2379\.
::

::gatha1
‘‘Kacci vo kusalaṃ putta, kacci putta anāmayaṃ;
::

::gathalast
Kacci uñchena yāpetha, kacci mūlaphalā bahū.
::

::hangnum
2380\.
::

::gatha1
‘‘Kacci ḍaṃsā makasā ca, appameva sarīsapā;
::

::gathalast
Vane vāḷamigākiṇṇe, kacci hiṃsā na vijjati’’.
::

::hangnum
2381\.
::

::gatha1
‘‘Atthi no jīvikā deva, sā ca yādisakīdisā;
::

::gathalast
Kasirā jīvikā homa {note:ahosi (?)}, uñchācariyāya jīvitaṃ.
::

::hangnum
2382\.
::

::gatha1
‘‘Aniddhinaṃ {pb:M:2.0373} mahārāja, dametassaṃva sārathi;
::

::gathalast
Tyamhā aniddhikā dantā, asamiddhi dameti no.
::

::hangnum
2383\.
::

::gatha1
‘‘Api no kisāni maṃsāni, pitu mātu adassanā;
::

::gathalast
Avaruddhānaṃ mahārāja, araññe jīvasokinaṃ’’.
::

::hangnum
2384\.
::

::gatha1
‘‘Yepi {pb:V:2.0278} te siviseṭṭhassa, dāyādāpattamānasā;
::

::gatha2
Jālī kaṇhājinā cubho, brāhmaṇassa vasānugā;
::

::gathalast
Accāyikassa luddassa, yo ne gāvova sumbhati.
::

::hangnum
2385\.
::

::gatha1
‘‘Te rājaputtiyā putte, yadi jānātha saṃsatha;
::

::gathalast
Pariyāpuṇātha no khippaṃ, sappadaṭṭhaṃva māṇavaṃ’’.
::

::hangnum
2386\.
::

::gatha1
‘‘Ubho kumārā nikkītā, jālī kaṇhājinā cubho;
::

::gathalast
Brāhmaṇassa dhanaṃ datvā, putta mā bhāyi assasa’’.
::

::hangnum
2387\.
::

::gatha1
‘‘Kacci {pb:T:2.0447} nu tāta kusalaṃ, kacci tāta anāmayaṃ;
::

::gathalast
Kacci nu tāta me mātu, cakkhu na parihāyati’’.
::

::hangnum
2388\.
::

::gatha1
‘‘Kusalañceva me putta, atho putta anāmayaṃ;
::

::gathalast
Atho ca putta te mātu, cakkhu na parihāyati’’.
::

::hangnum
2389\.
::

::gatha1
‘‘Kacci arogaṃ yoggaṃ te, kacci vahati vāhanaṃ;
::

::gathalast
Kacci phīto janapado, kacci vuṭṭhi na chijjati’’.
::

::hangnum
2390\.
::

::gatha1
‘‘Atho arogaṃ yoggaṃ me, atho vahati vāhanaṃ;
::

::gathalast
Atho phīto janapado, atho vuṭṭhi na chijjati’’.
::

::hangnum
2391\.
::

::gatha1
‘‘Iccevaṃ mantayantānaṃ, mātā nesaṃ adissatha;
::

::gathalast
Rājaputtī giridvāre, pattikā anupāhanā.
::

::hangnum
2392\.
::

::gatha1
‘‘Tañca disvāna āyantaṃ, mātaraṃ puttagiddhiniṃ;
::

::gathalast
Vessantaro ca maddī ca, paccuggantvā avandisuṃ.
::

::hangnum
2393\.
::

::gatha1
‘‘Maddī ca sirasā pāde, sassuyā abhivādayi;
::

::gathalast
Maddī ahañhi te ayye, pāde vandāmi te suṇhā’’.
::

::hangnum
2394\.
::

::gatha1
‘‘Maddiñca puttakā disvā, dūrato sotthimāgatā;
::

::gathalast
Kandantā mabhidhāviṃsu, vacchabālāva mātaraṃ.
::

::hangnum
2395\.
::

::gatha1
‘‘Maddī {pb:M:2.0374} ca puttake disvā, dūrato sotthimāgate;
::

::gathalast
Vāruṇīva pavedhentī, thanadhārābhisiñcatha’’.
::

::hangnum
2396\.
::

::gatha1
‘‘Samāgatānaṃ ñātīnaṃ, mahāghoso ajāyatha;
::

::gathalast
Pabbatā samanādiṃsu, mahī pakampitā ahu.
::

::hangnum
2397\.
::

::gatha1
‘‘Vuṭṭhidhāraṃ pavattento, devo pāvassi tāvade;
::

::gathalast
Atha {pb:T:2.0448} vessantaro rājā, ñātīhi samagacchatha.
::

::hangnum
2398\.
::

::gatha1
‘‘Nattāro {pb:V:2.0279} suṇisā putto, rājā devī ca ekato;
::

::gathalast
Yadā samāgatā āsuṃ, tadāsi lomahaṃsanaṃ.
::

::hangnum
2399\.
::

::gatha1
‘‘Pañjalikā tassa yācanti, rodantā bherave vane;
::

::gatha2
Vessantarañca maddiñca, sabbe raṭṭhā samāgatā;
::

::gathalast
Tvaṃ nosi issaro rājā, rajjaṃ kāretha no ubho’’.
::

::centre
Chakhattiyakammaṃ nāma.
::

::hangnum
2400\.
::

::gatha1
‘‘Dhammena rajjaṃ kārentaṃ, raṭṭhā pabbājayittha maṃ;
::

::gathalast
Tvañca jānapadā ceva, negamā ca samāgatā’’.
::

::hangnum
2401\.
::

::gatha1
‘‘Dukkaṭañca hi no putta, bhūnahaccaṃ kataṃ mayā;
::

::gathalast
Yohaṃ sivīnaṃ vacanā, pabbājesimadūsakaṃ’’.
::

::hangnum
2402\.
::

::gatha1
‘‘Yena kenaci vaṇṇena, pitu dukkhaṃ udabbahe;
::

::gathalast
Mātu bhaginiyā cāpi, api pāṇehi attano’’.
::

::hangnum
2403\.
::

::gatha1
‘‘Tato vessantaro rājā, rajojallaṃ pavāhayi;
::

::gathalast
Rajojallaṃ pavāhetvā, saṅkhavaṇṇaṃ {note:saccavaṇṇaṃ (sī. syā.)} adhārayi’’.
::

::hangnum
2404\.
::

::gatha1
‘‘Sīsaṃ nhāto sucivattho, sabbābharaṇabhūsito;
::

::gathalast
Paccayaṃ nāgamāruyha, khaggaṃ bandhi parantapaṃ.
::

::hangnum
2405\.
::

::gatha1
‘‘Tato {pb:T:2.0449} saṭṭhisahassāni, yodhino cārudassanā;
::

::gathalast
Sahajātā pakiriṃsu, nandayantā rathesabhaṃ.
::

::hangnum
2406\.
::

::gatha1
‘‘Tato {pb:M:2.0375} maddimpi nhāpesuṃ, sivikaññā samāgatā;
::

::gatha2
Vessantaro taṃ pāletu, jālī kaṇhājinā cubho;
::

::gathalast
Athopi taṃ mahārājā, sañjayo abhirakkhatu’’.
::

::hangnum
2407\.
::

::gatha1
‘‘Idañca paccayaṃ laddhā, pubbe saṃklesamattano;
::

::gathalast
Ānandiyaṃ ācariṃsu, ramaṇīye giribbaje.
::

::hangnum
2408\.
::

::gatha1
‘‘Idañca paccayaṃ laddhā, pubbe saṃklesamattano;
::

::gathalast
Ānandi vittā sumanā, putte saṅgamma lakkhaṇā.
::

::hangnum
2409\.
::

::gatha1
‘‘Idañca paccayaṃ laddhā, pubbe saṃklesamattano;
::

::gathalast
Ānandi vittā patītā, saha puttehi lakkhaṇā’’.
::

::hangnum
2410\.
::

::gatha1
‘‘Ekabhattā {pb:V:2.0280} pure āsiṃ, niccaṃ thaṇḍilasāyinī;
::

::gathalast
Iti metaṃ vataṃ āsi, tumhaṃ kāmā hi puttakā.
::

::hangnum
2411\.
::

::gatha1
‘‘Taṃ me vataṃ samiddhajja, tumhe saṅgamma puttakā;
::

::gatha2
Mātujampi taṃ pāletu, pitujampi ca puttaka;
::

::gathalast
Athopi taṃ mahārājā, sañjayo abhirakkhatu.
::

::hangnum
2412\.
::

::gatha1
‘‘Yaṃ kiñcitthi kataṃ puññaṃ, mayhañceva pitucca te;
::

::gathalast
Sabbena tena kusalena, ajaro amaro bhava’’.
::

::hangnum
2413\.
::

::gatha1
‘‘Kappāsikañca koseyyaṃ, khomakoṭumbarāni ca;
::

::gathalast
Sassu {pb:T:2.0450} suṇhāya pāhesi, yehi maddī asobhatha.
::

::hangnum
2414\.
::

::gatha1
‘‘Tato hemañca kāyūraṃ, gīveyyaṃ ratanāmayaṃ;
::

::gathalast
Sassu suṇhāya pāhesi, yehi maddī asobhatha.
::

::hangnum
2415\.
::

::gatha1
‘‘Tato hemañca kāyūraṃ, aṅgadaṃ maṇimekhalaṃ;
::

::gathalast
Sassu suṇhāya pāhesi, yehi maddī asobhatha.
::

::hangnum
2416\.
::

::gatha1
‘‘Uṇṇataṃ mukhaphullañca, nānāratte ca māṇike {note:māṇiye (sī. pī.)};
::

::gathalast
Sassu suṇhāya pāhesi, yehi maddī asobhatha.
::

::hangnum
2417\.
::

::gatha1
‘‘Uggatthanaṃ giṅgamakaṃ, mekhalaṃ pāṭipādakaṃ {note:paṭipādukaṃ (sī. syā.), pālipādakaṃ (pī.)};
::

::gathalast
Sassu suṇhāya pāhesi, yehi maddī asobhatha.
::

::hangnum
2418\.
::

::gatha1
‘‘Suttañca {pb:M:2.0376} suttavajjañca, upanijjhāya seyyasi;
::

::gathalast
Asobhatha rājaputtī, devakaññāva nandane.
::

::hangnum
2419\.
::

::gatha1
‘‘Sīsaṃ nhātā sucivatthā, sabbālaṅkārabhūsitā;
::

::gathalast
Asobhatha rājaputtī, tāvatiṃseva accharā.
::

::hangnum
2420\.
::

::gatha1
‘‘Kadalīva vātacchupitā, jātā cittalatāvane;
::

::gathalast
Dantāvaraṇasampannā, rājaputtī asobhatha.
::

::hangnum
2421\.
::

::gatha1
‘‘Sakuṇī mānusinīva, jātā cittapattā patī;
::

::gathalast
Nigrodhapakkabimboṭṭhī, rājaputtī asobhatha.
::

::hangnum
2422\.
::

::gatha1
‘‘Tassā ca nāgamānesuṃ, nātibaddhaṃva kuñjaraṃ;
::

::gathalast
Sattikkhamaṃ sarakkhamaṃ, īsādantaṃ urūḷhavaṃ.
::

::hangnum
2423\.
::

::gatha1
‘‘Sā maddī nāgamāruhi, nātibaddhaṃva kuñjaraṃ;
::

::gathalast
Sattikkhamaṃ {pb:T:2.0451} sarakkhamaṃ, īsādantaṃ urūḷhavaṃ’’.
::

::hangnum
2424\.
::

::gatha1
‘‘Sabbamhi {pb:V:2.0281} taṃaraññamhi, yāvantettha migā ahuṃ;
::

::gathalast
Vessantarassa tejena, naññamaññaṃ viheṭhayuṃ.
::

::hangnum
2425\.
::

::gatha1
‘‘Sabbamhi taṃaraññamhi, yāvantettha dijā ahuṃ;
::

::gathalast
Vessantarassa tejena, naññamaññaṃ viheṭhayuṃ.
::

::hangnum
2426\.
::

::gatha1
‘‘Sabbamhi taṃaraññamhi, yāvantettha migā ahuṃ;
::

::gatha2
Ekajjhaṃ sannipātiṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2427\.
::

::gatha1
‘‘Sabbamhi taṃaraññamhi, yāvantettha dijā ahuṃ;
::

::gatha2
Ekajjhaṃ sannipātiṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2428\.
::

::gatha1
‘‘Sabbamhi taṃaraññamhi, yāvantettha migā ahuṃ;
::

::gatha2
Nāssu mañjū nikūjiṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2429\.
::

::gatha1
‘‘Sabbamhi taṃaraññamhi, yāvantettha dijā ahuṃ;
::

::gatha2
Nāssu mañjū nikūjiṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2430\.
::

::gatha1
‘‘Paṭiyatto {pb:M:2.0377} rājamaggo, vicitto pupphasanthato;
::

::gathalast
Vasi vessantaro yattha, yāvatāva jetuttarā.
::

::hangnum
2431\.
::

::gatha1
‘‘Tato saṭṭhisahassāni, yodhino cārudassanā;
::

::gatha2
Samantā parikiriṃsu, vessantare {pb:T:2.0452} payātamhi;
::

::gathalast
Sivīnaṃ raṭṭhavaḍḍhane.
::

::hangnum
2432\.
::

::gatha1
‘‘Orodhā ca kumārā ca, vesiyānā ca brāhmaṇā;
::

::gatha2
Samantā parikiriṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2433\.
::

::gatha1
‘‘Hatthārohā anīkaṭṭhā, rathikā pattikārakā;
::

::gatha2
Samantā parikiriṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2434\.
::

::gatha1
‘‘Samāgatā jānapadā, negamā ca samāgatā;
::

::gatha2
Samantā parikiriṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2435\.
::

::gatha1
‘‘Karoṭiyā {pb:V:2.0282} cammadharā, illīhatthā {note:indihatthā (syā. ka.), khaggahatthā (sī. pī.)} suvammino;
::

::gatha2
Purato paṭipajjiṃsu, vessantare payātamhi;
::

::gathalast
Sivīnaṃ raṭṭhavaḍḍhane.
::

::hangnum
2436\.
::

::gatha1
‘‘Te pāvisuṃ puraṃ rammaṃ, mahāpākāratoraṇaṃ;
::

::gathalast
Upetaṃ annapānehi, naccagītehi cūbhayaṃ.
::

::hangnum
2437\.
::

::gatha1
‘‘Vittā jānapadā āsuṃ, negamā ca samāgatā;
::

::gathalast
Anuppatte kumāramhi, sivīnaṃ raṭṭhavaḍḍhane.
::

::hangnum
2438\.
::

::gatha1
‘‘Celukkhepo avattittha, āgate dhanadāyake;
::

::gathalast
Nandiṃ pavesi {note:nandi-ppavesi (sī. syā. pī.)} nagare, bandhanā mokkho aghosatha.
::

::hangnum
2439\.
::

::gatha1
‘‘Jātarūpamayaṃ {pb:T:2.0453}{pb:M:2.0378} vassaṃ, devo pāvassi tāvade;
::

::gathalast
Vessantare paviṭṭhamhi, sivīnaṃ raṭṭhavaḍḍhane.
::

::hangnum
2440\.
::

::gatha1
‘‘Tato vessantaro rājā, dānaṃ datvāna khattiyo;
::

::gathalast
Kāyassa bhedā sappañño, saggaṃ so upapajjathā’’ti.
::

::centre
Vessantarajātakaṃ dasamaṃ.
::

::centre
Mahānipāta niṭṭhitā.
::

::centre
Jātakapāḷi niṭṭhitā.
::
