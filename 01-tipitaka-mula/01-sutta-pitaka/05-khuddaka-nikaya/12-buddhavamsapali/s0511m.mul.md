::centre
Namo tassa bhagavato arahato sammāsambuddhassa
::

# Khuddakanikāye

## Buddhavaṃsapāḷi

### 1. Ratanacaṅkamanakaṇḍaṃ

::hangnum
1\.
::

::gatha1
Brahmā {pb:T:2.0405}{pb:M:2.0299}{pb:V:2.0287}{pb:P:0.0001} ca lokādhipatī sahampatī {note:sahampati (syā. kaṃ.)}, katañjalī anadhivaraṃ ayācatha;
::

::gathalast
‘‘Santīdha sattāpparajakkhajātikā, desehi dhammaṃ anukampimaṃ pajaṃ’’.
::

::hangnum
2\.
::

::gatha1
Sampannavijjācaraṇassa tādino, jutindharassantimadehadhārino;
::

::gathalast
Tathāgatassappaṭipuggalassa, uppajji kāruññatā sabbasatte.
::

::hangnum
3\.
::

::gatha1
‘‘Na hete jānanti sadevamānusā, buddho ayaṃ kīdisako naruttamo;
::

::gathalast
Iddhibalaṃ paññābalañca kīdisaṃ, buddhabalaṃ lokahitassa kīdisaṃ.
::

::hangnum
4\.
::

::gatha1
‘‘Na {pb:T:2.0406} hete jānanti sadevamānusā, buddho ayaṃ edisako naruttamo;
::

::gathalast
Iddhibalaṃ paññābalañca edisaṃ, buddhabalaṃ lokahitassa edisaṃ.
::

::hangnum
5\.
::

::gatha1
‘‘Handāhaṃ {pb:M:2.0300}{pb:V:2.0288} dassayissāmi, buddhabalamanuttaraṃ;
::

::gathalast
Caṅkamaṃ māpayissāmi, nabhe ratanamaṇḍitaṃ’’.
::

::hangnum
6\.
::

::gatha1
Bhummā mahārājikā tāvatiṃsā, yāmā ca devā tusitā ca nimmitā;
::

::gathalast
Paranimmitā yepi ca brahmakāyikā, ānanditā vipulamakaṃsu ghosaṃ.
::

::hangnum
7\.
::

::gatha1
Obhāsitā {pb:P:0.0002} ca pathavī sadevakā, puthū ca lokantarikā asaṃvutā;
::

::gathalast
Tamo ca tibbo vihato tadā ahu, disvāna accherakaṃ pāṭihīraṃ.
::

::hangnum
8\.
::

::gatha1
Sadevagandhabbamanussarakkhase, ābhā uḷārā vipulā ajāyatha;
::

::gathalast
Imasmiṃ {pb:T:2.0407} loke parasmiñcobhayasmiṃ {note:parasmiṃ cūbhaye (syā. kaṃ.)}, adho ca uddhaṃ tiriyañca vitthataṃ.
::

::hangnum
9\.
::

::gatha1
Sattuttamo anadhivaro vināyako, satthā ahū devamanussapūjito;
::

::gathalast
Mahānubhāvo satapuññalakkhaṇo, dassesi accherakaṃ pāṭihīraṃ.
::

::hangnum
10\.
::

::gatha1
So yācito devavarena cakkhumā, atthaṃ samekkhitvā tadā naruttamo;
::

::gathalast
Caṅkamaṃ {note:caṅkamaṃ tattha (sī.)} māpayi lokanāyako, suniṭṭhitaṃ sabbaratananimmitaṃ.
::

::hangnum
11\.
::

::gatha1
Iddhī ca ādesanānusāsanī, tipāṭihīre bhagavā vasī ahu;
::

::gathalast
Caṅkamaṃ māpayi lokanāyako, suniṭṭhitaṃ sabbaratananimmitaṃ.
::

::hangnum
12\.
::

::gatha1
Dasasahassīlokadhātuyā, sinerupabbatuttame;
::

::gathalast
Thambheva dassesi paṭipāṭiyā, caṅkame ratanāmaye.
::

::hangnum
13\.
::

::gatha1
Dasasahassī {pb:T:2.0408} atikkamma, caṅkamaṃ māpayī jino;
::

::gathalast
Sabbasoṇṇamayā passe, caṅkame ratanāmaye.
::

::hangnum
14\.
::

::gatha1
Tulāsaṅghāṭānuvaggā{pb:M:2.0301}, sovaṇṇaphalakatthatā;
::

::gathalast
Vedikā sabbasovaṇṇā, dubhato passesu nimmitā.
::

::hangnum
15\.
::

::gatha1
Maṇimuttāvālukākiṇṇā, nimmito ratanāmayo;
::

::gathalast
Obhāseti disā sabbā, sataraṃsīva uggato.
::

::hangnum
16\.
::

::gatha1
Tasmiṃ caṅkamane dhīro, dvattiṃsavaralakkhaṇo;
::

::gathalast
Virocamāno sambuddho, caṅkame caṅkamī jino.
::

::hangnum
17\.
::

::gatha1
Dibbaṃ mandāravaṃ pupphaṃ, padumaṃ pārichattakaṃ;
::

::gathalast
Caṅkamane okiranti, sabbe devā samāgatā.
::

::hangnum
18\.
::

::gatha1
Passanti taṃ devasaṅghā, dasasahassī pamoditā;
::

::gathalast
Namassamānā nipatanti, tuṭṭhahaṭṭhā pamoditā.
::

::hangnum
19\.
::

::gatha1
Tāvatiṃsā {pb:V:2.0289} ca yāmā ca, tusitā cāpi devatā;
::

::gathalast
Nimmānaratino devā, ye devā vasavattino;
::

::gathalast
Udaggacittā sumanā, passanti lokanāyakaṃ.
::

::hangnum
20\.
::

::gatha1
Sadevagandhabbamanussarakkhasā, nāgā supaṇṇā atha vāpi kinnarā;
::

::gathalast
Passanti {pb:P:0.0003} taṃ lokahitānukampakaṃ, nabheva accuggatacandamaṇḍalaṃ.
::

::hangnum
21\.
::

::gatha1
Ābhassarā {pb:T:2.0409} subhakiṇhā, vehapphalā akaniṭṭhā ca devatā;
::

::gathalast
Susuddhasukkavatthavasanā, tiṭṭhanti pañjalīkatā.
::

::hangnum
22\.
::

::gatha1
Muñcanti pupphaṃ pana pañcavaṇṇikaṃ, mandāravaṃ candanacuṇṇamissitaṃ;
::

::gathalast
Bhamenti celāni ca ambare tadā, ‘‘aho jino lokahitānukampako.
::

::hangnum
23\.
::

::gatha1
‘‘Tuvaṃ satthā ca ketū ca, dhajo yūpo ca pāṇinaṃ;
::

::gathalast
Parāyano patiṭṭhā ca, dīpo ca dvipaduttamo {note:dipaduttamo (sī. syā.)}.
::

::hangnum
24\.
::

::gatha1
‘‘Dasasahassīlokadhātuyā, devatāyo mahiddhikā;
::

::gathalast
Parivāretvā namassanti, tuṭṭhahaṭṭhā pamoditā.
::

::hangnum
25\.
::

::gatha1
‘‘Devatā devakaññā ca, pasannā tuṭṭhamānasā;
::

::gathalast
Pañcavaṇṇikapupphehi, pūjayanti narāsabhaṃ.
::

::hangnum
26\.
::

::gatha1
‘‘Passanti {pb:M:2.0302} taṃ devasaṅghā, pasannā tuṭṭhamānasā;
::

::gathalast
Pañcavaṇṇikapupphehi, pūjayanti narāsabhaṃ.
::

::hangnum
27\.
::

::gatha1
‘‘Aho acchariyaṃ loke, abbhutaṃ lomahaṃsanaṃ;
::

::gathalast
Na medisaṃ bhūtapubbaṃ, accheraṃ lomahaṃsanaṃ’’.
::

::hangnum
28\.
::

::gatha1
Sakasakamhi bhavane, nisīditvāna devatā;
::

::gathalast
Hasanti tā mahāhasitaṃ, disvānaccherakaṃ nabhe.
::

::hangnum
29\.
::

::gatha1
Ākāsaṭṭhā ca bhūmaṭṭhā, tiṇapanthanivāsino;
::

::gathalast
Katañjalī namassanti, tuṭṭhahaṭṭhā pamoditā.
::

::hangnum
30\.
::

::gatha1
Yepi {pb:T:2.0410} dīghāyukā nāgā, puññavanto mahiddhikā;
::

::gathalast
Pamoditā namassanti, pūjayanti naruttamaṃ.
::

::hangnum
31\.
::

::gatha1
Saṅgītiyo pavattenti, ambare anilañjase;
::

::gathalast
Cammanaddhāni vādenti, disvānaccherakaṃ nabhe.
::

::hangnum
32\.
::

::gatha1
Saṅkhā ca paṇavā ceva, athopi ḍiṇḍimā {note:ḍeṇḍimā (sī.)} bahū;
::

::gathalast
Antalikkhasmiṃ vajjanti, disvānaccherakaṃ nabhe.
::

::hangnum
33\.
::

::gatha1
Abbhuto {pb:V:2.0290} vata no ajja, uppajji lomahaṃsano;
::

::gathalast
Dhuvamatthasiddhiṃ labhāma, khaṇo no paṭipādito.
::

::hangnum
34\.
::

::gatha1
Buddhoti tesaṃ sutvāna, pīti uppajji tāvade;
::

::gathalast
Buddho buddhoti kathayantā, tiṭṭhanti pañjalīkatā.
::

::hangnum
35\.
::

::gatha1
Hiṅkārā sādhukārā ca {note:hiṅkāraṃ sādhukārañca (sī. syā.)}, ukkuṭṭhi sampahaṃsanaṃ {note:sampasādanaṃ (sī.), sampanādanaṃ (syā.)};
::

::gathalast
Pajā ca vividhā gagane, vattenti pañjalīkatā.
::

::hangnum
36\.
::

::gatha1
Gāyanti seḷenti ca vādayanti ca, bhujāni pothenti ca naccayanti ca;
::

::gathalast
Muñcanti pupphaṃ pana pañcavaṇṇikaṃ, mandāravaṃ candanacuṇṇamissitaṃ.
::

::hangnum
37\.
::

::gatha1
‘‘Yathā {pb:P:0.0004} tuyhaṃ mahāvīra, pādesu cakkalakkhaṇaṃ;
::

::gathalast
Dhajavajirapaṭākā, vaḍḍhamānaṅkusācitaṃ.
::

::hangnum
38\.
::

::gatha1
‘‘Rūpe {pb:M:2.0303} sīle samādhimhi, paññāya ca asādiso;
::

::gathalast
Vimuttiyā asamasamo, dhammacakkappavattane.
::

::hangnum
39\.
::

::gatha1
‘‘Dasanāgabalaṃ {pb:T:2.0411} kāye, tuyhaṃ pākatikaṃ balaṃ;
::

::gathalast
Iddhibalena asamo, dhammacakkappavattane.
::

::hangnum
40\.
::

::gatha1
‘‘Evaṃ sabbaguṇūpetaṃ, sabbaṅgasamupāgataṃ;
::

::gathalast
Mahāmuniṃ kāruṇikaṃ, lokanāthaṃ namassatha.
::

::hangnum
41\.
::

::gatha1
‘‘Abhivādanaṃ thomanañca, vandanañca pasaṃsanaṃ;
::

::gathalast
Namassanañca pūjañca, sabbaṃ arahasī tuvaṃ.
::

::hangnum
42\.
::

::gatha1
‘‘Ye keci loke vandaneyyā, vandanaṃ arahanti ye;
::

::gathalast
Sabbaseṭṭho mahāvīra, sadiso te na vijjati.
::

::hangnum
43\.
::

::gatha1
‘‘Sāriputto mahāpañño, samādhijjhānakovido;
::

::gathalast
Gijjhakūṭe ṭhitoyeva, passati lokanāyakaṃ.
::

::hangnum
44\.
::

::gatha1
‘‘Suphullaṃ sālarājaṃva, candaṃva gagane yathā;
::

::gathalast
Majjhanhikeva {note:majjhantikeva (sabbattha)} sūriyaṃ, olokesi narāsabhaṃ.
::

::hangnum
45\.
::

::gatha1
‘‘Jalantaṃ dīparukkhaṃva, taruṇasūriyaṃva uggataṃ;
::

::gathalast
Byāmappabhānurañjitaṃ, dhīraṃ passati lokanāyakaṃ.
::

::hangnum
46\.
::

::gatha1
‘‘Pañcannaṃ bhikkhusatānaṃ, katakiccāna tādinaṃ;
::

::gathalast
Khīṇāsavānaṃ vimalānaṃ, khaṇena sannipātayi.
::

::hangnum
47\.
::

::gatha1
‘‘Lokappasādanaṃ {pb:V:2.0291} nāma, pāṭihīraṃ nidassayi;
::

::gathalast
Amhepi tattha gantvāna, vandissāma mayaṃ jinaṃ.
::

::hangnum
48\.
::

::gatha1
‘‘Etha sabbe gamissāma, pucchissāma mayaṃ jinaṃ;
::

::gathalast
Kaṅkhaṃ vinodayissāma, passitvā lokanāyakaṃ’’.
::

::hangnum
49\.
::

::gatha1
Sādhūti {pb:T:2.0412} te paṭissutvā, nipakā saṃvutindriyā;
::

::gathalast
Pattacīvaramādāya, taramānā upāgamuṃ.
::

::hangnum
50\.
::

::gatha1
Khīṇāsavehi vimalehi, dantehi uttame dame;
::

::gathalast
Sāriputto mahāpañño, iddhiyā upasaṅkami.
::

::hangnum
51\.
::

::gatha1
Tehi {pb:M:2.0304} bhikkhūhi parivuto, sāriputto mahāgaṇī;
::

::gathalast
Laḷanto devova gagane, iddhiyā upasaṅkami.
::

::hangnum
52\.
::

::gatha1
Ukkāsitañca khipitaṃ {note:ukkāsitañca khipitañca (syā. aṭṭha.)}, ajjhupekkhiya subbatā;
::

::gathalast
Sagāravā sappatissā, sambuddhaṃ upasaṅkamuṃ.
::

::hangnum
53\.
::

::gatha1
Upasaṅkamitvā passanti, sayambhuṃ lokanāyakaṃ;
::

::gathalast
Nabhe accuggataṃ dhīraṃ, candaṃva gagane yathā.
::

::hangnum
54\.
::

::gatha1
Jalantaṃ dīparukkhaṃva, vijjuṃva gagane yathā;
::

::gathalast
Majjhanhikeva sūriyaṃ, passanti lokanāyakaṃ.
::

::hangnum
55\.
::

::gatha1
Pañcabhikkhusatā sabbe, passanti lokanāyakaṃ;
::

::gathalast
Rahadamiva vippasannaṃ, suphullaṃ padumaṃ yathā.
::

::hangnum
56\.
::

::gatha1
Añjaliṃ {pb:P:0.0005} paggahetvāna, tuṭṭhahaṭṭhā pamoditā;
::

::gathalast
Namassamānā nipatanti, satthuno cakkalakkhaṇe.
::

::hangnum
57\.
::

::gatha1
Sāriputto mahāpañño, koraṇḍasamasādiso;
::

::gathalast
Samādhijjhānakusalo, vandate lokanāyakaṃ.
::

::hangnum
58\.
::

::gatha1
Gajjitā kālameghova, nīluppalasamasādiso;
::

::gathalast
Iddhibalena asamo, moggallāno mahiddhiko.
::

::hangnum
59\.
::

::gatha1
Mahākassapopi {pb:T:2.0413} ca thero, uttattakanakasannibho;
::

::gathalast
Dhutaguṇe agganikkhitto, thomito satthuvaṇṇito.
::

::hangnum
60\.
::

::gatha1
Dibbacakkhūnaṃ yo aggo, anuruddho mahāgaṇī;
::

::gathalast
Ñātiseṭṭho bhagavato, avidūreva tiṭṭhati.
::

::hangnum
61\.
::

::gatha1
Āpattianāpattiyā{pb:V:2.0292}, satekicchāya kovido;
::

::gathalast
Vinaye agganikkhitto, upāli satthuvaṇṇito.
::

::hangnum
62\.
::

::gatha1
Sukhumanipuṇatthapaṭividdho, kathikānaṃ pavaro gaṇī;
::

::gathalast
Isi mantāniyā putto, puṇṇo nāmāti vissuto.
::

::hangnum
63\.
::

::gatha1
Etesaṃ cittamaññāya, opammakusalo muni;
::

::gathalast
Kaṅkhacchedo mahāvīro, kathesi attano guṇaṃ.
::

::hangnum
64\.
::

::gatha1
‘‘Cattāro {pb:M:2.0305} te asaṅkheyyā, koṭi yesaṃ na nāyati;
::

::gatha2
Sattakāyo ca ākāso, cakkavāḷā canantakā;
::

::gathalast
Buddhañāṇaṃ appameyyaṃ, na sakkā ete vijānituṃ.
::

::hangnum
65\.
::

::gatha1
‘‘Kimetaṃ acchariyaṃ loke, yaṃ me iddhivikubbanaṃ;
::

::gathalast
Aññe bahū acchariyā, abbhutā lomahaṃsanā.
::

::hangnum
66\.
::

::gatha1
‘‘Yadāhaṃ tusite kāye, santusito nāmahaṃ tadā;
::

::gathalast
Dasasahassī samāgamma, yācanti pañjalī mamaṃ.
::

::hangnum
67\.
::

::gatha1
‘‘‘Kālo kho te {note:kālo deva (sī.), kāloyaṃ te (syā. ka.)} mahāvīra, uppajja mātukucchiyaṃ;
::

::gathalast
Sadevakaṃ tārayanto, bujjhassu amataṃ padaṃ’.
::

::hangnum
68\.
::

::gatha1
‘‘Tusitā {pb:T:2.0414} kāyā cavitvāna, yadā okkami kucchiyaṃ;
::

::gathalast
Dasasahassīlokadhātu, kampittha dharaṇī tadā.
::

::hangnum
69\.
::

::gatha1
‘‘Yadāhaṃ mātukucchito, sampajānova nikkhamiṃ;
::

::gathalast
Sādhukāraṃ pavattenti, dasasahassī pakampatha.
::

::hangnum
70\.
::

::gatha1
‘‘Okkantiṃ me samo natthi, jātito abhinikkhame;
::

::gathalast
Sambodhiyaṃ ahaṃ seṭṭho, dhammacakkappavattane.
::

::hangnum
71\.
::

::gatha1
‘‘Aho acchariyaṃ loke, buddhānaṃ guṇamahantatā;
::

::gatha2
Dasasahassīlokadhātu, chappakāraṃ pakampatha;
::

::gathalast
Obhāso ca mahā āsi, accheraṃ lomahaṃsanaṃ’’.
::

::hangnum
72\.
::

::gatha1
Bhagavā tamhi {note:bhagavā ca tamhi (sī. syā. ka.)} samaye, lokajeṭṭho narāsabho;
::

::gathalast
Sadevakaṃ dassayanto, iddhiyā caṅkamī jino.
::

::hangnum
73\.
::

::gatha1
Caṅkame caṅkamantova, kathesi lokanāyako;
::

::gathalast
Antarā na nivatteti, catuhatthe caṅkame yathā.
::

::hangnum
74\.
::

::gatha1
Sāriputto {pb:V:2.0293}{pb:P:0.0006} mahāpañño, samādhijjhānakovido;
::

::gathalast
Paññāya pāramippatto, pucchati lokanāyakaṃ.
::

::hangnum
75\.
::

::gatha1
‘‘Kīdiso te mahāvīra, abhinīhāro naruttama;
::

::gathalast
Kamhi kāle tayā dhīra, patthitā bodhimuttamā.
::

::hangnum
76\.
::

::gatha1
‘‘Dānaṃ {pb:M:2.0306} sīlañca nekkhammaṃ, paññāvīriyañca kīdisaṃ;
::

::gathalast
Khantisaccamadhiṭṭhānaṃ, mettupekkhā ca kīdisā.
::

::hangnum
77\.
::

::gatha1
‘‘Dasa {pb:T:2.0415} pāramī tayā dhīra, kīdisī lokanāyaka;
::

::gathalast
Kathaṃ upapāramī puṇṇā, paramatthapāramī kathaṃ’’.
::

::hangnum
78\.
::

::gatha1
Tassa puṭṭho viyākāsi, karavīkamadhuragiro;
::

::gathalast
Nibbāpayanto hadayaṃ, hāsayanto sadevakaṃ.
::

::hangnum
79\.
::

::gatha1
Atītabuddhānaṃ jinānaṃ desitaṃ, nikīlitaṃ {note:nikīḷitaṃ (ka.)} buddhaparamparāgataṃ;
::

::gathalast
Pubbenivāsānugatāya buddhiyā, pakāsayī lokahitaṃ sadevake.
::

::hangnum
80\.
::

::gatha1
‘‘Pītipāmojjajananaṃ, sokasallavinodanaṃ;
::

::gathalast
Sabbasampattipaṭilābhaṃ, cittīkatvā suṇātha me.
::

::hangnum
81\.
::

::gatha1
‘‘Madanimmadanaṃ sokanudaṃ, saṃsāraparimocanaṃ;
::

::gathalast
Sabbadukkhakkhayaṃ maggaṃ, sakkaccaṃ paṭipajjathā’’ti.
::

::centre
Ratanacaṅkamanakaṇḍo niṭṭhito.
::

### 2. Sumedhapatthanākathā

::hangnum
1\.
::

::gatha1
Kappe {pb:T:2.0416} ca satasahasse, caturo ca asaṅkhiye;
::

::gathalast
Amaraṃ nāma nagaraṃ, dassaneyyaṃ manoramaṃ.
::

::hangnum
2\.
::

::gatha1
Dasahi saddehi avivittaṃ, annapānasamāyutaṃ;
::

::gatha2
Hatthisaddaṃ assasaddaṃ, bherisaṅkharathāni ca;
::

::gathalast
Khādatha pivatha ceva, annapānena ghositaṃ.
::

::hangnum
3\.
::

::gatha1
Nagaraṃ {pb:V:2.0294} sabbaṅgasampannaṃ, sabbakammamupāgataṃ;
::

::gatha2
Sattaratanasampannaṃ, nānājanasamākulaṃ;
::

::gathalast
Samiddhaṃ devanagaraṃva, āvāsaṃ puññakamminaṃ.
::

::hangnum
4\.
::

::gatha1
Nagare amaravatiyā, sumedho nāma brāhmaṇo;
::

::gathalast
Anekakoṭisannicayo, pahūtadhanadhaññavā.
::

::hangnum
5\.
::

::gatha1
Ajjhāyako {pb:M:2.0307}{pb:P:0.0007} mantadharo, tiṇṇaṃ vedāna pāragū;
::

::gathalast
Lakkhaṇe itihāse ca, sadhamme pāramiṃ gato.
::

::hangnum
6\.
::

::gatha1
Rahogato nisīditvā, evaṃ cintesahaṃ tadā;
::

::gathalast
‘‘Dukkho punabbhavo nāma, sarīrassa ca bhedanaṃ.
::

::hangnum
7\.
::

::gatha1
‘‘Jātidhammo jarādhammo, byādhidhammo sahaṃ {note:cahaṃ (sī. syā.)} tadā;
::

::gathalast
Ajaraṃ amataṃ khemaṃ, pariyesissāmi nibbutiṃ.
::

::hangnum
8\.
::

::gatha1
‘‘Yaṃnūnimaṃ pūtikāyaṃ, nānākuṇapapūritaṃ;
::

::gathalast
Chaḍḍayitvāna gaccheyyaṃ, anapekkho anatthiko.
::

::hangnum
9\.
::

::gatha1
‘‘Atthi hehiti so maggo, na so sakkā na hetuye;
::

::gathalast
Pariyesissāmi taṃ maggaṃ, bhavato parimuttiyā.
::

::hangnum
10\.
::

::gatha1
‘‘Yathāpi dukkhe vijjante, sukhaṃ nāmapi vijjati;
::

::gathalast
Evaṃ bhave vijjamāne, vibhavopi icchitabbako.
::

::hangnum
11\.
::

::gatha1
‘‘Yathāpi uṇhe vijjante, aparaṃ vijjati sītalaṃ;
::

::gathalast
Evaṃ tividhaggi vijjante, nibbānaṃ icchitabbakaṃ.
::

::hangnum
12\.
::

::gatha1
‘‘Yathāpi pāpe vijjante, kalyāṇamapi vijjati;
::

::gathalast
Evameva jāti vijjante, ajātipicchitabbakaṃ.
::

::hangnum
13\.
::

::gatha1
‘‘Yathā gūthagato puriso, taḷākaṃ disvāna pūritaṃ;
::

::gathalast
Na gavesati taṃ taḷākaṃ, na doso taḷākassa so.
::

::hangnum
14\.
::

::gatha1
‘‘Evaṃ kilesamaladhova, vijjante amatantaḷe;
::

::gathalast
Na gavesati taṃ taḷākaṃ, na doso amatantaḷe.
::

::hangnum
15\.
::

::gatha1
‘‘Yathā arīhi pariruddho, vijjante gamanampathe;
::

::gathalast
Na palāyati so puriso, na doso añjasassa so.
::

::hangnum
16\.
::

::gatha1
‘‘Evaṃ {pb:T:2.0418} kilesapariruddho, vijjamāne sive pathe;
::

::gathalast
Na gavesati taṃ maggaṃ, na doso sivamañjase.
::

::hangnum
17\.
::

::gatha1
‘‘Yathāpi {pb:V:2.0295} byādhito puriso, vijjamāne tikicchake;
::

::gathalast
Na tikicchāpeti taṃ byādhiṃ, na doso so tikicchake.
::

::hangnum
18\.
::

::gatha1
‘‘Evaṃ {pb:M:2.0308} kilesabyādhīhi, dukkhito paripīḷito;
::

::gathalast
Na gavesati taṃ ācariyaṃ, na doso so vināyake.
::

::hangnum
19\.
::

::gatha1
‘‘Yathāpi kuṇapaṃ puriso, kaṇṭhe bandhaṃ jigucchiya;
::

::gathalast
Mocayitvāna gaccheyya, sukhī serī sayaṃvasī.
::

::hangnum
20\.
::

::gatha1
‘‘Tathevimaṃ pūtikāyaṃ, nānākuṇapasañcayaṃ;
::

::gathalast
Chaḍḍayitvāna gaccheyyaṃ, anapekkho anatthiko.
::

::hangnum
21\.
::

::gatha1
‘‘Yathā uccāraṭṭhānamhi, karīsaṃ naranāriyo;
::

::gathalast
Chaḍḍayitvāna gacchanti, anapekkhā anatthikā.
::

::hangnum
22\.
::

::gatha1
‘‘Evamevāhaṃ imaṃ kāyaṃ, nānākuṇapapūritaṃ;
::

::gathalast
Chaḍḍayitvāna gacchissaṃ, vaccaṃ katvā yathā kuṭiṃ.
::

::hangnum
23\.
::

::gatha1
‘‘Yathāpi jajjaraṃ nāvaṃ, paluggaṃ udagāhiniṃ {note:udakagāhiṇiṃ (sī.), udakagāhiniṃ (syā.)};
::

::gathalast
Sāmī chaḍḍetvā gacchanti, anapekkhā anatthikā.
::

::hangnum
24\.
::

::gatha1
‘‘Evamevāhaṃ {pb:P:0.0008} imaṃ kāyaṃ, navacchiddaṃ dhuvassavaṃ;
::

::gathalast
Chaḍḍayitvāna gacchissaṃ, jiṇṇanāvaṃva sāmikā.
::

::hangnum
25\.
::

::gatha1
‘‘Yathāpi puriso corehi, gacchanto bhaṇḍamādiya;
::

::gathalast
Bhaṇḍacchedabhayaṃ disvā, chaḍḍayitvāna gacchati.
::

::hangnum
26\.
::

::gatha1
‘‘Evameva ayaṃ kāyo, mahācorasamo viya;
::

::gathalast
Pahāyimaṃ gamissāmi, kusalacchedanā bhayā’’.
::

::hangnum
27\.
::

::gatha1
Evāhaṃ {pb:T:2.0419} cintayitvāna, nekakoṭisataṃ dhanaṃ;
::

::gathalast
Nāthānāthānaṃ datvāna, himavantamupāgamiṃ.
::

::hangnum
28\.
::

::gatha1
Himavantassāvidūre, dhammiko nāma pabbato;
::

::gathalast
Assamo sukato mayhaṃ, paṇṇasālā sumāpitā.
::

::hangnum
29\.
::

::gatha1
Caṅkamaṃ tattha māpesiṃ, pañcadosavivajjitaṃ;
::

::gathalast
Aṭṭhaguṇasamūpetaṃ, abhiññābalamāhariṃ.
::

::hangnum
30\.
::

::gatha1
Sāṭakaṃ pajahiṃ tattha, navadosamupāgataṃ;
::

::gathalast
Vākacīraṃ nivāsesiṃ, dvādasaguṇamupāgataṃ.
::

::hangnum
31\.
::

::gatha1
Aṭṭhadosasamākiṇṇaṃ{pb:M:2.0309}{pb:V:2.0296}, pajahiṃ paṇṇasālakaṃ;
::

::gathalast
Upāgamiṃ rukkhamūlaṃ, guṇe dasahupāgataṃ.
::

::hangnum
32\.
::

::gatha1
Vāpitaṃ ropitaṃ dhaññaṃ, pajahiṃ niravasesato;
::

::gathalast
Anekaguṇasampannaṃ, pavattaphalamādiyiṃ.
::

::hangnum
33\.
::

::gatha1
Tatthappadhānaṃ padahiṃ, nisajjaṭṭhānacaṅkame;
::

::gathalast
Abbhantaramhi sattāhe, abhiññābalapāpuṇiṃ.
::

::hangnum
34\.
::

::gatha1
Evaṃ me siddhippattassa, vasībhūtassa sāsane;
::

::gathalast
Dīpaṅkaro nāma jino, uppajji lokanāyako.
::

::hangnum
35\.
::

::gatha1
Uppajjante ca jāyante, bujjhante dhammadesane;
::

::gathalast
Caturo nimitte nāddasaṃ, jhānaratisamappito.
::

::hangnum
36\.
::

::gatha1
Paccantadesavisaye, nimantetvā tathāgataṃ;
::

::gathalast
Tassa āgamanaṃ maggaṃ, sodhenti tuṭṭhamānasā.
::

::hangnum
37\.
::

::gatha1
Ahaṃ {pb:T:2.0420} tena samayena, nikkhamitvā sakassamā;
::

::gathalast
Dhunanto vākacīrāni, gacchāmi ambare tadā.
::

::hangnum
38\.
::

::gatha1
Vedajātaṃ janaṃ disvā, tuṭṭhahaṭṭhaṃ pamoditaṃ;
::

::gathalast
Orohitvāna gaganā, manusse pucchi tāvade.
::

::hangnum
39\.
::

::gatha1
‘‘Tuṭṭhahaṭṭho pamudito, vedajāto mahājano;
::

::gathalast
Kassa sodhīyati maggo, añjasaṃ vaṭumāyanaṃ’’.
::

::hangnum
40\.
::

::gatha1
Te me puṭṭhā viyākaṃsu, ‘‘buddho loke anuttaro;
::

::gatha2
Dīpaṅkaro nāma jino, uppajji lokanāyako;
::

::gathalast
Tassa sodhīyati maggo, añjasaṃ vaṭumāyanaṃ’’.
::

::hangnum
41\.
::

::gatha1
Buddhotivacanaṃ {note:buddhoti mama (sī. syā. ka.)} sutvāna, pīti uppajji tāvade;
::

::gathalast
Buddho buddhoti kathayanto, somanassaṃ pavedayiṃ.
::

::hangnum
42\.
::

::gatha1
Tattha ṭhatvā vicintesiṃ, tuṭṭho saṃviggamānaso;
::

::gathalast
‘‘Idha {pb:P:0.0009} bījāni ropissaṃ, khaṇo ve mā upaccagā.
::

::hangnum
43\.
::

::gatha1
‘‘Yadi buddhassa sodhetha, ekokāsaṃ dadātha me;
::

::gathalast
Ahampi sodhayissāmi, añjasaṃ vaṭumāyanaṃ’’.
::

::hangnum
44\.
::

::gatha1
Adaṃsu {pb:M:2.0310} te mamokāsaṃ, sodhetuṃ añjasaṃ tadā;
::

::gathalast
Buddho buddhoti cintento, maggaṃ sodhemahaṃ tadā.
::

::hangnum
45\.
::

::gatha1
Aniṭṭhite {pb:V:2.0297} mamokāse, dīpaṅkaro mahāmuni;
::

::gatha2
Catūhi satasahassehi, chaḷabhiññehi tādihi;
::

::gathalast
Khīṇāsavehi vimalehi, paṭipajji añjasaṃ jino.
::

::hangnum
46\.
::

::gatha1
Paccuggamanā {pb:T:2.0421} vattanti, vajjanti bheriyo bahū;
::

::gathalast
Āmoditā naramarū, sādhukāraṃ pavattayuṃ.
::

::hangnum
47\.
::

::gatha1
Devā manusse passanti, manussāpi ca devatā;
::

::gathalast
Ubhopi te pañjalikā, anuyanti tathāgataṃ.
::

::hangnum
48\.
::

::gatha1
Devā dibbehi turiyehi, manussā mānusehi ca {note:mānussakehi ca mānusakehi ca (syā. ka.)};
::

::gathalast
Ubhopi te vajjayantā, anuyanti tathāgataṃ.
::

::hangnum
49\.
::

::gatha1
Dibbaṃ mandāravaṃ pupphaṃ, padumaṃ pārichattakaṃ;
::

::gathalast
Disodisaṃ okiranti, ākāsanabhagatā marū.
::

::hangnum
50\.
::

::gatha1
Dibbaṃ candanacuṇṇañca, varagandhañca kevalaṃ;
::

::gathalast
Disodisaṃ okiranti, ākāsanabhagatā {note:ākāse nabhagā (syā.)} marū.
::

::hangnum
51\.
::

::gatha1
Campakaṃ saralaṃ nīpaṃ, nāgapunnāgaketakaṃ;
::

::gathalast
Disodisaṃ ukkhipanti, bhūmitalagatā narā.
::

::hangnum
52\.
::

::gatha1
Kese muñcitvāhaṃ tattha, vākacīrañca cammakaṃ;
::

::gathalast
Kalale pattharitvāna, avakujjo nipajjahaṃ.
::

::hangnum
53\.
::

::gatha1
‘‘Akkamitvāna maṃ buddho, saha sissehi gacchatu;
::

::gathalast
Mā naṃ kalale akkamittha, hitāya me bhavissati’’.
::

::hangnum
54\.
::

::gatha1
Pathaviyaṃ nipannassa, evaṃ me āsi cetaso;
::

::gathalast
‘‘Icchamāno ahaṃ ajja, kilese jhāpaye mama.
::

::hangnum
55\.
::

::gatha1
‘‘Kiṃ me aññātavesena, dhammaṃ sacchikatenidha;
::

::gathalast
Sabbaññutaṃ pāpuṇitvā, buddho hessaṃ sadevake.
::

::hangnum
56\.
::

::gatha1
‘‘Kiṃ {pb:T:2.0422} me ekena tiṇṇena, purisena thāmadassinā;
::

::gathalast
Sabbaññutaṃ pāpuṇitvā, santāressaṃ sadevakaṃ.
::

::hangnum
57\.
::

::gatha1
‘‘Iminā {pb:M:2.0311} me adhikārena, katena purisuttame;
::

::gathalast
Sabbaññutaṃ pāpuṇitvā, tāremi janataṃ bahuṃ.
::

::hangnum
58\.
::

::gatha1
‘‘Saṃsārasotaṃ chinditvā, viddhaṃsetvā tayo bhave;
::

::gathalast
Dhammanāvaṃ samāruyha, santāressaṃ sadevakaṃ’’.
::

::hangnum
59\.
::

::gatha1
Manussattaṃ {pb:V:2.0298} liṅgasampatti, hetu satthāradassanaṃ;
::

::gatha2
Pabbajjā guṇasampatti, adhikāro ca chandatā;
::

::gathalast
Aṭṭhadhammasamodhānā, abhinīhāro samijjhati.
::

::hangnum
60\.
::

::gatha1
Dīpaṅkaro lokavidū, āhutīnaṃ paṭiggaho;
::

::gathalast
Ussīsake maṃ ṭhatvāna, idaṃ vacanamabravi.
::

::hangnum
61\.
::

::gatha1
‘‘Passatha imaṃ tāpasaṃ, jaṭilaṃ uggatāpanaṃ;
::

::gathalast
Aparimeyyito {pb:P:0.0010} kappe, buddho loke bhavissati.
::

::hangnum
62\.
::

::gatha1
‘‘Ahu kapilavhayā rammā, nikkhamitvā tathāgato;
::

::gathalast
Padhānaṃ padahitvāna, katvā dukkarakārikaṃ.
::

::hangnum
63\.
::

::gatha1
‘‘Ajapālarukkhamūlasmiṃ, nisīditvā tathāgato;
::

::gathalast
Tattha pāyāsaṃ paggayha, nerañjaramupehiti.
::

::hangnum
64\.
::

::gatha1
‘‘Nerañjarāya tīramhi, pāyāsaṃ ada so jino;
::

::gathalast
Paṭiyattavaramaggena, bodhimūlamupehiti.
::

::hangnum
65\.
::

::gatha1
‘‘Tato padakkhiṇaṃ katvā, bodhimaṇḍaṃ anuttaro {note:anuttaraṃ (syā. kaṃ.)};
::

::gathalast
Assattharukkhamūlamhi, bujjhissati mahāyaso.
::

::hangnum
66\.
::

::gatha1
‘‘Imassa janikā mātā, māyā nāma bhavissati;
::

::gathalast
Pitā suddhodano nāma, ayaṃ hessati gotamo.
::

::hangnum
67\.
::

::gatha1
‘‘Anāsavā vītarāgā, santacittā samāhitā;
::

::gatha2
Kolito {pb:T:2.0423} upatisso ca, aggā hessanti sāvakā;
::

::gathalast
Ānando nāmupaṭṭhāko, upaṭṭhissatimaṃ {note:upaṭṭhissati taṃ (sī.)} jinaṃ.
::

::hangnum
68\.
::

::gatha1
‘‘Khemā uppalavaṇṇā ca, aggā hessanti sāvikā;
::

::gatha2
Anāsavā vītarāgā, santacittā samāhitā;
::

::gathalast
Bodhi tassa bhagavato, assatthoti pavuccati.
::

::hangnum
69\.
::

::gatha1
‘‘Citto {pb:M:2.0312} ca hatthāḷavako {note:hatthālavako (sī.)}, aggā hessantupaṭṭhakā;
::

::gathalast
Uttarā nandamātā ca, aggā hessantupaṭṭhikā’’.
::

::hangnum
70\.
::

::gatha1
Idaṃ sutvāna vacanaṃ, asamassa mahesino;
::

::gathalast
Āmoditā naramarū, buddhabījaṃ kira {note:buddhabījaṅkuro (sī. syā.)} ayaṃ.
::

::hangnum
71\.
::

::gatha1
Ukkuṭṭhisaddā vattanti, apphoṭenti {note:apphoṭhenti (sī.)} hasanti ca;
::

::gathalast
Katañjalī namassanti, dasasahassī sadevakā.
::

::hangnum
72\.
::

::gatha1
‘‘Yadimassa {pb:V:2.0299} lokanāthassa, virajjhissāma sāsanaṃ;
::

::gathalast
Anāgatamhi addhāne, hessāma sammukhā imaṃ.
::

::hangnum
73\.
::

::gatha1
‘‘Yathā manussā nadiṃ tarantā, paṭititthaṃ virajjhiya;
::

::gathalast
Heṭṭhātitthe gahetvāna, uttaranti mahānadiṃ.
::

::hangnum
74\.
::

::gatha1
‘‘Evameva mayaṃ sabbe, yadi muñcāmimaṃ jinaṃ;
::

::gathalast
Anāgatamhi addhāne, hessāma sammukhā imaṃ’’.
::

::hangnum
75\.
::

::gatha1
Dīpaṅkaro {pb:T:2.0424} lokavidū, āhutīnaṃ paṭiggaho;
::

::gathalast
Mama kammaṃ pakittetvā, dakkhiṇaṃ pādamuddhari.
::

::hangnum
76\.
::

::gatha1
Ye tatthāsuṃ jinaputtā, padakkhiṇamakaṃsu {note:sabbe padakkhiṇamakaṃsu (syā. ka.)} maṃ;
::

::gathalast
Devā manussā asurā ca, abhivādetvāna pakkamuṃ.
::

::hangnum
77\.
::

::gatha1
Dassanaṃ me atikkante, sasaṅghe lokanāyake;
::

::gathalast
Sayanā vuṭṭhahitvāna, pallaṅkaṃ ābhujiṃ tadā.
::

::hangnum
78\.
::

::gatha1
Sukhena sukhito homi, pāmojjena pamodito;
::

::gathalast
Pītiyā ca abhissanno, pallaṅkaṃ ābhujiṃ tadā.
::

::hangnum
79\.
::

::gatha1
Pallaṅkena nisīditvā, evaṃ cintesahaṃ tadā;
::

::gathalast
‘‘Vasībhūto {pb:P:0.0011} ahaṃ jhāne, abhiññāsu pāramiṃgato {note:abhiññāpāramiṃ gato (sī.)}.
::

::hangnum
80\.
::

::gatha1
‘‘Sahassiyamhi lokamhi, isayo natthi me samā;
::

::gathalast
Asamo iddhidhammesu, alabhiṃ īdisaṃ sukhaṃ.
::

::hangnum
81\.
::

::gatha1
‘‘Pallaṅkābhujane mayhaṃ, dasasahassādhivāsino;
::

::gathalast
Mahānādaṃ pavattesuṃ, ‘dhuvaṃ buddho bhavissasi.
::

::hangnum
82\.
::

::gatha1
‘‘‘Yā {pb:M:2.0313} pubbe bodhisattānaṃ, pallaṅkavaramābhuje;
::

::gathalast
Nimittāni padissanti, tāni ajja padissare.
::

::hangnum
83\.
::

::gatha1
‘‘‘Sītaṃ byapagataṃ hoti, uṇhañca upasammati;
::

::gathalast
Tāni ajja padissanti, dhuvaṃ buddho bhavissasi.
::

::hangnum
84\.
::

::gatha1
‘‘‘Dasasahassī lokadhātū, nissaddā honti nirākulā;
::

::gathalast
Tāni ajja padissanti, dhuvaṃ buddho bhavissasi.
::

::hangnum
85\.
::

::gatha1
‘‘‘Mahāvātā {pb:T:2.0425} na vāyanti, na sandanti savantiyo;
::

::gathalast
Tāni ajja padissanti, dhuvaṃ buddho bhavissasi.
::

::hangnum
86\.
::

::gatha1
‘‘‘Thalajā {pb:V:2.0300} dakajā pupphā, sabbe pupphanti tāvade;
::

::gathalast
Tepajja pupphitā {note:pupphitāni (aṭṭha.)} sabbe, dhuvaṃ buddho bhavissasi.
::

::hangnum
87\.
::

::gatha1
‘‘‘Latā vā yadi vā rukkhā, phalabhārā honti tāvade;
::

::gathalast
Tepajja phalitā sabbe, dhuvaṃ buddho bhavissasi.
::

::hangnum
88\.
::

::gatha1
‘‘‘Ākāsaṭṭhā ca bhūmaṭṭhā, ratanā jotanti tāvade;
::

::gathalast
Tepajja ratanā jotanti, dhuvaṃ buddho bhavissasi.
::

::hangnum
89\.
::

::gatha1
‘‘‘Mānussakā ca dibbā ca, turiyā vajjanti tāvade;
::

::gathalast
Tepajjubho abhiravanti, dhuvaṃ buddho bhavissasi.
::

::hangnum
90\.
::

::gatha1
‘‘‘Vicitrapupphā gaganā, abhivassanti tāvade;
::

::gathalast
Tepi ajja pavassanti, dhuvaṃ buddho bhavissasi.
::

::hangnum
91\.
::

::gatha1
‘‘‘Mahāsamuddo ābhujati, dasasahassī pakampati;
::

::gathalast
Tepajjubho abhiravanti, dhuvaṃ buddho bhavissasi.
::

::hangnum
92\.
::

::gatha1
‘‘‘Nirayepi dasasahasse, aggī nibbanti tāvade;
::

::gathalast
Tepajja nibbutā aggī, dhuvaṃ buddho bhavissasi.
::

::hangnum
93\.
::

::gatha1
‘‘‘Vimalo hoti sūriyo, sabbā dissanti tārakā;
::

::gathalast
Tepi ajja padissanti, dhuvaṃ buddho bhavissasi.
::

::hangnum
94\.
::

::gatha1
‘‘‘Anovaṭṭhena {note:anovuṭṭhena (syā. ka.)} udakaṃ, mahiyā ubbhijji tāvade;
::

::gathalast
Tampajjubbhijjate mahiyā, dhuvaṃ buddho bhavissasi.
::

::hangnum
95\.
::

::gatha1
‘‘‘Tārāgaṇā {pb:T:2.0426}{pb:M:2.0314} virocanti, nakkhattā gaganamaṇḍale;
::

::gathalast
Visākhā candimā yuttā, dhuvaṃ buddho bhavissasi.
::

::hangnum
96\.
::

::gatha1
‘‘‘Bilāsayā darīsayā, nikkhamanti sakāsayā;
::

::gathalast
Tepajja āsayā chuddhā, dhuvaṃ buddho bhavissasi.
::

::hangnum
97\.
::

::gatha1
‘‘‘Na honti aratī sattānaṃ, santuṭṭhā honti tāvade;
::

::gathalast
Tepajja sabbe santuṭṭhā, dhuvaṃ buddho bhavissasi.
::

::hangnum
98\.
::

::gatha1
‘‘‘Rogā tadupasammanti, jighacchā ca vinassati;
::

::gathalast
Tāni {pb:P:0.0012} ajja padissanti, dhuvaṃ buddho bhavissasi.
::

::hangnum
99\.
::

::gatha1
‘‘‘Rāgo tadā tanu hoti, doso moho vinassati;
::

::gathalast
Tepajja vigatā sabbe, dhuvaṃ buddho bhavissasi.
::

::hangnum
100\.
::

::gatha1
‘‘‘Bhayaṃ {pb:V:2.0301} tadā na bhavati, ajjapetaṃ padissati;
::

::gathalast
Tena liṅgena jānāma, dhuvaṃ buddho bhavissasi.
::

::hangnum
101\.
::

::gatha1
‘‘‘Rajonuddhaṃsati uddhaṃ, ajjapetaṃ padissati;
::

::gathalast
Tena liṅgena jānāma, dhuvaṃ buddho bhavissasi.
::

::hangnum
102\.
::

::gatha1
‘‘‘Aniṭṭhagandho pakkamati, dibbagandho pavāyati;
::

::gathalast
Sopajja vāyati gandho, dhuvaṃ buddho bhavissasi.
::

::hangnum
103\.
::

::gatha1
‘‘‘Sabbe devā padissanti, ṭhapayitvā arūpino;
::

::gathalast
Tepajja sabbe dissanti, dhuvaṃ buddho bhavissasi.
::

::hangnum
104\.
::

::gatha1
‘‘‘Yāvatā nirayā nāma, sabbe dissanti tāvade;
::

::gathalast
Tepajja sabbe dissanti, dhuvaṃ buddho bhavissasi.
::

::hangnum
105\.
::

::gatha1
‘‘‘Kuṭṭā {pb:T:2.0427} {note:kuḍḍā (sī.)} kavāṭā selā ca, na hontāvaraṇā tadā;
::

::gathalast
Ākāsabhūtā tepajja, dhuvaṃ buddho bhavissasi.
::

::hangnum
106\.
::

::gatha1
‘‘‘Cutī ca upapatti ca, khaṇe tasmiṃ na vijjati;
::

::gathalast
Tānipajja padissanti, dhuvaṃ buddho bhavissasi.
::

::hangnum
107\.
::

::gatha1
‘‘‘Daḷhaṃ paggaṇha vīriyaṃ, mā nivatta abhikkama;
::

::gathalast
Mayampetaṃ vijānāma, dhuvaṃ buddho bhavissasi’’’.
::

::hangnum
108\.
::

::gatha1
Buddhassa {pb:M:2.0315} vacanaṃ sutvā, dasasahassīnacūbhayaṃ;
::

::gathalast
Tuṭṭhahaṭṭho pamodito, evaṃ cintesahaṃ tadā.
::

::hangnum
109\.
::

::gatha1
‘‘Advejjhavacanā buddhā, amoghavacanā jinā;
::

::gathalast
Vitathaṃ natthi buddhānaṃ, dhuvaṃ buddho bhavāmahaṃ.
::

::hangnum
110\.
::

::gatha1
‘‘Yathā khittaṃ nabhe leḍḍu, dhuvaṃ patati bhūmiyaṃ;
::

::gatha2
Tatheva buddhaseṭṭhānaṃ, vacanaṃ dhuvasassataṃ;
::

::gathalast
Vitathaṃ natthi buddhānaṃ, dhuvaṃ buddho bhavāmahaṃ.
::

::hangnum
111\.
::

::gatha1
‘‘Yathāpi sabbasattānaṃ, maraṇaṃ dhuvasassataṃ;
::

::gatha2
Tatheva buddhaseṭṭhānaṃ, vacanaṃ dhuvasassataṃ;
::

::gathalast
Vitathaṃ natthi buddhānaṃ, dhuvaṃ buddho bhavāmahaṃ.
::

::hangnum
112\.
::

::gatha1
‘‘Yathā rattikkhaye patte, sūriyuggamanaṃ dhuvaṃ;
::

::gatha2
Tatheva buddhaseṭṭhānaṃ, vacanaṃ dhuvasassataṃ;
::

::gathalast
Vitathaṃ natthi buddhānaṃ, dhuvaṃ buddho bhavāmahaṃ.
::

::hangnum
113\.
::

::gatha1
‘‘Yathā {pb:V:2.0302} nikkhantasayanassa, sīhassa nadanaṃ dhuvaṃ;
::

::gatha2
Tatheva buddhaseṭṭhānaṃ, vacanaṃ dhuvasassataṃ;
::

::gathalast
Vitathaṃ natthi buddhānaṃ, dhuvaṃ buddho bhavāmahaṃ.
::

::hangnum
114\.
::

::gatha1
‘‘Yathā {pb:T:2.0428} āpannasattānaṃ, bhāramoropanaṃ dhuvaṃ;
::

::gatha2
Tatheva {pb:P:0.0013} buddhaseṭṭhānaṃ, vacanaṃ dhuvasassataṃ;
::

::gathalast
Vitathaṃ natthi buddhānaṃ, dhuvaṃ buddho bhavāmahaṃ.
::

::hangnum
115\.
::

::gatha1
‘‘Handa buddhakare dhamme, vicināmi ito cito;
::

::gathalast
Uddhaṃ adho dasa disā, yāvatā dhammadhātuyā’’.
::

::hangnum
116\.
::

::gatha1
Vicinanto tadā dakkhiṃ, paṭhamaṃ dānapāramiṃ;
::

::gathalast
Pubbakehi mahesīhi, anuciṇṇaṃ mahāpathaṃ.
::

::hangnum
117\.
::

::gatha1
‘‘Imaṃ tvaṃ paṭhamaṃ tāva, daḷhaṃ katvā samādiya;
::

::gathalast
Dānapāramitaṃ gaccha, yadi bodhiṃ pattumicchasi.
::

::hangnum
118\.
::

::gatha1
‘‘Yathāpi kumbho sampuṇṇo, yassa kassaci adho kato;
::

::gathalast
Vamate vudakaṃ nissesaṃ, na tattha parirakkhati.
::

::hangnum
119\.
::

::gatha1
‘‘Tatheva {pb:M:2.0316} yācake disvā, hīnamukkaṭṭhamajjhime;
::

::gathalast
Dadāhi dānaṃ nissesaṃ, kumbho viya adho kato.
::

::hangnum
120\.
::

::gatha1
‘‘Nahete ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
121\.
::

::gatha1
Vicinanto tadā dakkhiṃ, dutiyaṃ sīlapāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
122\.
::

::gatha1
‘‘Imaṃ tvaṃ dutiyaṃ tāva, daḷhaṃ katvā samādiya;
::

::gathalast
Sīlapāramitaṃ gaccha, yadi bodhiṃ pattumicchasi.
::

::hangnum
123\.
::

::gatha1
‘‘Yathāpi camarī vālaṃ, kismiñci paṭilaggitaṃ;
::

::gathalast
Upeti maraṇaṃ tattha, na vikopeti vāladhiṃ.
::

::hangnum
124\.
::

::gatha1
‘‘Tatheva {pb:T:2.0429} tvaṃ catūsu bhūmīsu, sīlāni paripūraya;
::

::gathalast
Parirakkha sabbadā sīlaṃ, camarī viya vāladhiṃ.
::

::hangnum
125\.
::

::gatha1
‘‘Nahete ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
126\.
::

::gatha1
Vicinanto {pb:V:2.0303} tadā dakkhiṃ, tatiyaṃ nekkhammapāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
127\.
::

::gatha1
‘‘Imaṃ tvaṃ tatiyaṃ tāva, daḷhaṃ katvā samādiya;
::

::gathalast
Nekkhammapāramitaṃ gaccha, yadi bodhiṃ pattumicchasi.
::

::hangnum
128\.
::

::gatha1
‘‘Yathā andughare puriso, ciravuttho dukhaṭṭito;
::

::gathalast
Na tattha rāgaṃ janesi, muttiṃyeva gavesati.
::

::hangnum
129\.
::

::gatha1
‘‘Tatheva tvaṃ sabbabhave, passa andughare viya;
::

::gathalast
Nekkhammābhimukho hohi, bhavato parimuttiyā.
::

::hangnum
130\.
::

::gatha1
‘‘Nahete ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
131\.
::

::gatha1
Vicinanto tadā dakkhiṃ, catutthaṃ paññāpāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
132\.
::

::gatha1
‘‘Imaṃ tvaṃ catutthaṃ tāva, daḷhaṃ katvā samādiya;
::

::gathalast
Paññāpāramitaṃ {pb:P:0.0014} gaccha, yadi bodhiṃ pattumicchasi.
::

::hangnum
133\.
::

::gatha1
‘‘Yathāpi {pb:M:2.0317} bhikkhu bhikkhanto, hīnamukkaṭṭhamajjhime;
::

::gathalast
Kulāni na vivajjento, evaṃ labhati yāpanaṃ.
::

::hangnum
134\.
::

::gatha1
‘‘Tatheva {pb:T:2.0430} tvaṃ sabbakālaṃ, paripucchaṃ budhaṃ janaṃ;
::

::gathalast
Paññāpāramitaṃ gantvā, sambodhiṃ pāpuṇissasi.
::

::hangnum
135\.
::

::gatha1
‘‘Nahete ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
136\.
::

::gatha1
Vicinanto tadā dakkhiṃ, pañcamaṃ vīriyapāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
137\.
::

::gatha1
‘‘Imaṃ tvaṃ pañcamaṃ tāva, daḷhaṃ katvā samādiya;
::

::gathalast
Vīriyapāramitaṃ gaccha, yadi bodhiṃ pattumicchasi.
::

::hangnum
138\.
::

::gatha1
‘‘Yathāpi sīho migarājā, nisajjaṭṭhānacaṅkame;
::

::gathalast
Alīnavīriyo hoti, paggahitamano sadā.
::

::hangnum
139\.
::

::gatha1
‘‘Tatheva tvaṃ {note:tvaṃpi (sī.)} sabbabhave, paggaṇha vīriyaṃ daḷhaṃ;
::

::gathalast
Vīriyapāramitaṃ gantvā, sambodhiṃ pāpuṇissasi.
::

::hangnum
140\.
::

::gatha1
‘‘Nahete {pb:V:2.0304} ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
141\.
::

::gatha1
Vicinanto tadā dakkhiṃ, chaṭṭhamaṃ khantipāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
142\.
::

::gatha1
‘‘Imaṃ tvaṃ chaṭṭhamaṃ tāva, daḷhaṃ katvā samādiya;
::

::gathalast
Tattha advejjhamānaso, sambodhiṃ pāpuṇissasi.
::

::hangnum
143\.
::

::gatha1
‘‘Yathāpi pathavī nāma, sucimpi asucimpi ca;
::

::gathalast
Sabbaṃ sahati nikkhepaṃ, na karoti paṭighaṃ tayā.
::

::hangnum
144\.
::

::gatha1
‘‘Tatheva {pb:T:2.0431} tvampi sabbesaṃ, sammānāvamānakkhamo;
::

::gathalast
Khantipāramitaṃ gantvā, sambodhiṃ pāpuṇissasi.
::

::hangnum
145\.
::

::gatha1
‘‘Nahete ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
146\.
::

::gatha1
Vicinanto {pb:M:2.0318} tadā dakkhiṃ, sattamaṃ saccapāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
147\.
::

::gatha1
‘‘Imaṃ tvaṃ sattamaṃ tāva, daḷhaṃ katvā samādiya;
::

::gathalast
Tattha advejjhavacano, sambodhiṃ pāpuṇissasi.
::

::hangnum
148\.
::

::gatha1
‘‘Yathāpi osadhī nāma, tulābhūtā sadevake;
::

::gathalast
Samaye utuvasse vā, na vokkamati vīthito.
::

::hangnum
149\.
::

::gatha1
‘‘Tatheva tvampi saccesu, mā vokkama hi vīthito;
::

::gathalast
Saccapāramitaṃ gantvā, sambodhiṃ pāpuṇissasi.
::

::hangnum
150\.
::

::gatha1
‘‘Nahete ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
151\.
::

::gatha1
Vicinanto tadā dakkhiṃ, aṭṭhamaṃ adhiṭṭhānapāramiṃ;
::

::gathalast
Pubbakehi {pb:P:0.0015} mahesīhi, āsevitanisevitaṃ.
::

::hangnum
152\.
::

::gatha1
‘‘Imaṃ tvaṃ aṭṭhamaṃ tāva, daḷhaṃ katvā samādiya;
::

::gathalast
Tattha tvaṃ acalo hutvā, sambodhiṃ pāpuṇissasi.
::

::hangnum
153\.
::

::gatha1
‘‘Yathāpi pabbato selo, acalo suppatiṭṭhito;
::

::gathalast
Na kampati bhusavātehi, sakaṭṭhāneva tiṭṭhati.
::

::hangnum
154\.
::

::gatha1
‘‘Tatheva {pb:T:2.0432}{pb:V:2.0305} tvampi adhiṭṭhāne, sabbadā acalo bhava;
::

::gathalast
Adhiṭṭhānapāramitaṃ gantvā, sambodhiṃ pāpuṇissasi.
::

::hangnum
155\.
::

::gatha1
‘‘Nahete ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
156\.
::

::gatha1
Vicinanto tadā dakkhiṃ, navamaṃ mettāpāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
157\.
::

::gatha1
‘‘Imaṃ tvaṃ navamaṃ tāva, daḷhaṃ katvā samādiya;
::

::gathalast
Mettāya asamo hohi, yadi bodhiṃ pattumicchasi.
::

::hangnum
158\.
::

::gatha1
‘‘Yathāpi udakaṃ nāma, kalyāṇe pāpake jane;
::

::gathalast
Samaṃ pharati sītena, pavāheti rajomalaṃ.
::

::hangnum
159\.
::

::gatha1
‘‘Tatheva tvaṃ hitāhite, samaṃ mettāya bhāvaya;
::

::gathalast
Mettāpāramitaṃ gantvā, sambodhiṃ pāpuṇissasi.
::

::hangnum
160\.
::

::gatha1
‘‘Nahete {pb:M:2.0319} ettakāyeva, buddhadhammā bhavissare;
::

::gathalast
Aññepi vicinissāmi, ye dhammā bodhipācanā’’.
::

::hangnum
161\.
::

::gatha1
Vicinanto tadā dakkhiṃ, dasamaṃ upekkhāpāramiṃ;
::

::gathalast
Pubbakehi mahesīhi, āsevitanisevitaṃ.
::

::hangnum
162\.
::

::gatha1
‘‘Imaṃ tvaṃ dasamaṃ tāva, daḷhaṃ katvā samādiya;
::

::gathalast
Tulābhūto daḷho hutvā, sambodhiṃ pāpuṇissasi.
::

::hangnum
163\.
::

::gatha1
‘‘Yathāpi pathavī nāma, nikkhittaṃ asuciṃ suciṃ;
::

::gathalast
Upekkhati ubhopete, kopānunayavajjitā.
::

::hangnum
164\.
::

::gatha1
‘‘Tatheva {pb:T:2.0433} tvaṃ sukhadukkhe, tulābhūto sadā bhava;
::

::gathalast
Upekkhāpāramitaṃ gantvā, sambodhiṃ pāpuṇissasi.
::

::hangnum
165\.
::

::gatha1
‘‘Ettakāyeva te loke, ye dhammā bodhipācanā;
::

::gathalast
Tatuddhaṃ natthi aññatra, daḷhaṃ tattha patiṭṭhaha’’.
::

::hangnum
166\.
::

::gatha1
Ime dhamme sammasato, sabhāvasarasalakkhaṇe;
::

::gathalast
Dhammatejena vasudhā, dasasahassī pakampatha.
::

::hangnum
167\.
::

::gatha1
Calatī ravatī pathavī, ucchuyantaṃva pīḷitaṃ;
::

::gathalast
Telayante yathā cakkaṃ, evaṃ kampati medanī.
::

::hangnum
168\.
::

::gatha1
Yāvatā parisā āsi, buddhassa parivesane;
::

::gathalast
Pavedhamānā sā tattha, mucchitā seti bhūmiyaṃ.
::

::hangnum
169\.
::

::gatha1
Ghaṭānekasahassāni, kumbhīnañca satā bahū;
::

::gathalast
Sañcuṇṇamathitā tattha, aññamaññaṃ paghaṭṭitā.
::

::hangnum
170\.
::

::gatha1
Ubbiggā {pb:V:2.0306} tasitā bhītā, bhantā byāthitamānasā;
::

::gathalast
Mahājanā {pb:P:0.0016} samāgamma, dīpaṅkaramupāgamuṃ.
::

::hangnum
171\.
::

::gatha1
‘‘Kiṃ bhavissati lokassa, kalyāṇamatha pāpakaṃ;
::

::gathalast
Sabbo upadduto loko, taṃ vinodehi cakkhuma’’.
::

::hangnum
172\.
::

::gatha1
Tesaṃ tadā saññapesi, dīpaṅkaro mahāmuni;
::

::gathalast
‘‘Visaṭṭhā hotha mā bhetha {note:bhātha (sabbattha)}, imasmiṃ pathavikampane.
::

::hangnum
173\.
::

::gatha1
‘‘Yamahaṃ {pb:M:2.0320} ajja byākāsiṃ, buddho loke bhavissati;
::

::gathalast
Eso sammasati dhammaṃ, pubbakaṃ jinasevitaṃ.
::

::hangnum
174\.
::

::gatha1
‘‘Tassa {pb:T:2.0434} sammasato dhammaṃ, buddhabhūmiṃ asesato;
::

::gathalast
Tenāyaṃ kampitā pathavī, dasasahassī sadevake’’.
::

::hangnum
175\.
::

::gatha1
Buddhassa vacanaṃ sutvā, mano nibbāyi tāvade;
::

::gathalast
Sabbe maṃ upasaṅkamma, punāpi abhivandisuṃ.
::

::hangnum
176\.
::

::gatha1
Samādiyitvā buddhaguṇaṃ, daḷhaṃ katvāna mānasaṃ;
::

::gathalast
Dīpaṅkaraṃ namassitvā, āsanā vuṭṭhahiṃ tadā.
::

::hangnum
177\.
::

::gatha1
Dibbaṃ mānusakaṃ pupphaṃ, devā mānusakā ubho;
::

::gathalast
Samokiranti pupphehi, vuṭṭhahantassa āsanā.
::

::hangnum
178\.
::

::gatha1
Vedayanti ca te sotthiṃ, devā mānusakā ubho;
::

::gathalast
‘‘Mahantaṃ patthitaṃ tuyhaṃ, taṃ labhassu yathicchitaṃ.
::

::hangnum
179\.
::

::gatha1
‘‘Sabbītiyo vivajjantu, soko rogo vinassatu;
::

::gathalast
Mā te bhavantvantarāyā {note:bhavatvantarāyo (sī. syā.)}, phusa khippaṃ bodhimuttamaṃ.
::

::hangnum
180\.
::

::gatha1
‘‘Yathāpi samaye patte, pupphanti pupphino dumā;
::

::gathalast
Tatheva tvaṃ mahāvīra, buddhañāṇena pupphasi.
::

::hangnum
181\.
::

::gatha1
‘‘Yathā ye keci sambuddhā, pūrayuṃ dasa pāramī;
::

::gathalast
Tatheva tvaṃ mahāvīra, pūraya dasa pāramī.
::

::hangnum
182\.
::

::gatha1
‘‘Yathā ye keci sambuddhā, bodhimaṇḍamhi bujjhare;
::

::gathalast
Tatheva tvaṃ mahāvīra, bujjhassu jinabodhiyaṃ.
::

::hangnum
183\.
::

::gatha1
‘‘Yathā ye keci sambuddhā, dhammacakkaṃ pavattayuṃ;
::

::gathalast
Tatheva tvaṃ mahāvīra, dhammacakkaṃ pavattaya.
::

::hangnum
184\.
::

::gatha1
‘‘Puṇṇamāye {pb:T:2.0435}{pb:V:2.0307} yathā cando, parisuddho virocati;
::

::gathalast
Tatheva tvaṃ puṇṇamano, viroca dasasahassiyaṃ.
::

::hangnum
185\.
::

::gatha1
‘‘Rāhumutto yathā sūriyo, tāpena atirocati;
::

::gathalast
Tatheva lokā muñcitvā, viroca siriyā tuvaṃ.
::

::hangnum
186\.
::

::gatha1
‘‘Yathā {pb:M:2.0321} yā kāci nadiyo, osaranti mahodadhiṃ;
::

::gathalast
Evaṃ sadevakā lokā, osarantu tavantike’’.
::

::hangnum
187\.
::

::gatha1
Tehi thutappasattho so, dasa dhamme samādiya;
::

::gathalast
Te dhamme paripūrento, pavanaṃ pāvisī tadāti.
::

::centre
Sumedhapatthanākathā niṭṭhitā.
::

### 3. Dīpaṅkarabuddhavaṃso

::hangnum
1\.
::

::gatha1
Tadā {pb:P:0.0017} te bhojayitvāna, sasaṅghaṃ lokanāyakaṃ;
::

::gathalast
Upagacchuṃ saraṇaṃ tassa, dīpaṅkarassa satthuno.
::

::hangnum
2\.
::

::gatha1
Saraṇāgamane kañci, nivesesi tathāgato;
::

::gathalast
Kañci pañcasu sīlesu, sīle dasavidhe paraṃ.
::

::hangnum
3\.
::

::gatha1
Kassaci deti sāmaññaṃ, caturo phalamuttame;
::

::gathalast
Kassaci asame dhamme, deti so paṭisambhidā.
::

::hangnum
4\.
::

::gatha1
Kassaci varasamāpattiyo, aṭṭha deti narāsabho;
::

::gathalast
Tisso kassaci vijjāyo, chaḷabhiññā pavecchati.
::

::hangnum
5\.
::

::gatha1
Tena yogena janakāyaṃ, ovadati mahāmuni;
::

::gathalast
Tena vitthārikaṃ āsi, lokanāthassa sāsanaṃ.
::

::hangnum
6\.
::

::gatha1
Mahāhanusabhakkhandho{pb:T:2.0436}, dīpaṅkarassa nāmako;
::

::gathalast
Bahū jane tārayati, parimoceti duggatiṃ.
::

::hangnum
7\.
::

::gatha1
Bodhaneyyaṃ janaṃ disvā, satasahassepi yojane;
::

::gathalast
Khaṇena upagantvāna, bodheti taṃ mahāmuni.
::

::hangnum
8\.
::

::gatha1
Paṭhamābhisamaye {pb:V:2.0308} buddho, koṭisatamabodhayi;
::

::gathalast
Dutiyābhisamaye nātho, navutikoṭimabodhayi.
::

::hangnum
9\.
::

::gatha1
Yadā ca devabhavanamhi, buddho dhammamadesayi;
::

::gathalast
Navutikoṭisahassānaṃ, tatiyābhisamayo ahu.
::

::hangnum
10\.
::

::gatha1
Sannipātā tayo āsuṃ, dīpaṅkarassa satthuno;
::

::gathalast
Koṭisatasahassānaṃ, paṭhamo āsi samāgamo.
::

::hangnum
11\.
::

::gatha1
Puna {pb:M:2.0322} nāradakūṭamhi, pavivekagate jine;
::

::gathalast
Khīṇāsavā vītamalā, samiṃsu satakoṭiyo.
::

::hangnum
12\.
::

::gatha1
Yamhi kāle mahāvīro, sudassanasiluccaye;
::

::gathalast
Navakoṭisahassehi, pavāresi mahāmuni.
::

::hangnum
13\.
::

::gatha1
Dasavīsasahassānaṃ, dhammābhisamayo ahu;
::

::gathalast
Ekadvinnaṃ abhisamayā, gaṇanāto asaṅkhiyā.
::

::hangnum
14\.
::

::gatha1
Vitthārikaṃ bāhujaññaṃ, iddhaṃ phītaṃ ahū tadā;
::

::gathalast
Dīpaṅkarassa bhagavato, sāsanaṃ suvisodhitaṃ.
::

::hangnum
15\.
::

::gatha1
Cattāri {pb:T:2.0437} satasahassāni, chaḷabhiññā mahiddhikā;
::

::gathalast
Dīpaṅkaraṃ lokaviduṃ, parivārenti sabbadā.
::

::hangnum
16\.
::

::gatha1
Ye keci tena samayena, jahanti mānusaṃ bhavaṃ;
::

::gathalast
Apattamānasā sekhā, garahitā bhavanti te.
::

::hangnum
17\.
::

::gatha1
Supupphitaṃ pāvacanaṃ, arahantehi tādihi;
::

::gathalast
Khīṇāsavehi vimalehi, upasobhati sabbadā.
::

::hangnum
18\.
::

::gatha1
Nagaraṃ rammavatī nāma, sudevo nāma khattiyo;
::

::gathalast
Sumedhā nāma janikā, dīpaṅkarassa satthuno.
::

::hangnum
19\.
::

::gatha1
Dasavassasahassāni{pb:P:0.0018}, agāraṃ ajjha so vasi {note:ajjhāvasī jino (syā. ka.)};
::

::gathalast
Haṃsā koñcā mayūrā ca, tayo pāsādamuttamā.
::

::hangnum
20\.
::

::gatha1
Tīṇisatasahassāni, nāriyo samalaṅkatā;
::

::gathalast
Padumā nāma sā nārī, usabhakkhandho atrajo.
::

::hangnum
21\.
::

::gatha1
Nimitte caturo disvā, hatthiyānena nikkhami;
::

::gathalast
Anūnadasamāsāni, padhāne padahī jino.
::

::hangnum
22\.
::

::gatha1
Padhānacāraṃ {pb:V:2.0309} caritvāna, abujjhi mānasaṃ muni;
::

::gathalast
Brahmunā yācito santo, dīpaṅkaro mahāmuni.
::

::hangnum
23\.
::

::gatha1
Vatti cakkaṃ mahāvīro, nandārāme sirīghare {note:sirīdhare (sī.)};
::

::gathalast
Nisinno sirīsamūlamhi, akā titthiyamaddanaṃ.
::

::hangnum
24\.
::

::gatha1
Sumaṅgalo {pb:M:2.0323} ca tisso ca, ahesuṃ aggasāvakā;
::

::gathalast
Sāgato {note:sobhito (ka.)} nāmupaṭṭhāko, dīpaṅkarassa satthuno.
::

::hangnum
25\.
::

::gatha1
Nandā {pb:T:2.0438} ceva sunandā ca, ahesuṃ aggasāvikā;
::

::gathalast
Bodhi tassa bhagavato, pipphalīti pavuccati.
::

::hangnum
26\.
::

::gatha1
Tapussabhallikā {note:tapassubhallikā (sī.)} nāma, ahesuṃ aggupaṭṭhakā;
::

::gathalast
Sirimā koṇā upaṭṭhikā, dīpaṅkarassa satthuno.
::

::hangnum
27\.
::

::gatha1
Asītihatthamubbedho, dīpaṅkaro mahāmuni;
::

::gathalast
Sobhati dīparukkhova, sālarājāva phullito.
::

::hangnum
28\.
::

::gatha1
Satasahassavassāni, āyu tassa mahesino;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
29\.
::

::gatha1
Jotayitvāna saddhammaṃ, santāretvā mahājanaṃ;
::

::gathalast
Jalitvā aggikkhandhova, nibbuto so sasāvako.
::

::hangnum
30\.
::

::gatha1
Sā ca iddhi so ca yaso, tāni ca pādesu cakkaratanāni;
::

::gathalast
Sabbaṃ tamantarahitaṃ {note:samantarahitaṃ (sī. syā. ka.)}, nanu rittā sabbasaṅkhārā {note:sabbasaṅkhārāti (sabbattha)}.
::

::hangnum
31\.
::

::gatha1
Dīpaṅkaro jino satthā, nandārāmamhi nibbuto;
::

::gathalast
Tatthevassa jinathūpo, chattiṃsubbedhayojanoti.
::

::centre
Dīpaṅkarassa bhagavato vaṃso paṭhamo.
::

### 4. Koṇḍaññabuddhavaṃso

::hangnum
1\.
::

::gatha1
Dīpaṅkarassa {pb:T:2.0439}{pb:P:0.0019} aparena, koṇḍañño nāma nāyako;
::

::gathalast
Anantatejo amitayaso, appameyyo durāsado.
::

::hangnum
2\.
::

::gatha1
Dharaṇūpamo {pb:V:2.0310} khamanena, sīlena sāgarūpamo;
::

::gathalast
Samādhinā merūpamo, ñāṇena gaganūpamo.
::

::hangnum
3\.
::

::gatha1
Indriyabalabojjhaṅga-maggasaccappakāsanaṃ;
::

::gathalast
Pakāsesi sadā buddho, hitāya sabbapāṇinaṃ.
::

::hangnum
4\.
::

::gatha1
Dhammacakkaṃ {pb:M:2.0324} pavattente, koṇḍaññe lokanāyake;
::

::gathalast
Koṭisatasahassānaṃ, paṭhamābhisamayo ahu.
::

::hangnum
5\.
::

::gatha1
Tato parampi desente, naramarūnaṃ samāgame;
::

::gathalast
Navutikoṭisahassānaṃ, dutiyābhisamayo ahu.
::

::hangnum
6\.
::

::gatha1
Titthiye abhimaddanto, yadā dhammamadesayi;
::

::gathalast
Asītikoṭisahassānaṃ, tatiyābhisamayo ahu.
::

::hangnum
7\.
::

::gatha1
Sannipātā tayo āsuṃ, koṇḍaññassa mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
8\.
::

::gatha1
Koṭisatasahassānaṃ, paṭhamo āsi samāgamo;
::

::gathalast
Dutiyo koṭisahassānaṃ, tatiyo navutikoṭinaṃ.
::

::hangnum
9\.
::

::gatha1
Ahaṃ tena samayena, vijitāvī nāma khattiyo;
::

::gathalast
Samuddaṃ antamantena, issariyaṃ vattayāmahaṃ.
::

::hangnum
10\.
::

::gatha1
Koṭisatasahassānaṃ{pb:T:2.0440}, vimalānaṃ mahesinaṃ;
::

::gathalast
Saha lokagganāthena, paramannena tappayiṃ.
::

::hangnum
11\.
::

::gatha1
Sopi maṃ buddho byākāsi, koṇḍañño lokanāyako;
::

::gathalast
‘‘Aparimeyyito kappe, buddho loke bhavissati.
::

::hangnum
12\.
::

::gatha1
‘‘Padhānaṃ padahitvāna, katvā dukkarakārikaṃ;
::

::gathalast
Assatthamūle sambuddho, bujjhissati mahāyaso.
::

::hangnum
13\.
::

::gatha1
‘‘Imassa janikā mātā, māyā nāma bhavissati;
::

::gathalast
Pitā suddhodano nāma, ayaṃ hessati gotamo.
::

::hangnum
14\.
::

::gatha1
‘‘Kolito upatisso ca, aggā hessanti sāvakā;
::

::gathalast
Ānando nāmupaṭṭhāko, upaṭṭhissatimaṃ jinaṃ.
::

::hangnum
15\.
::

::gatha1
‘‘Khemā uppalavaṇṇā ca, aggā hessanti sāvikā;
::

::gathalast
Bodhi {pb:T:2.0441} tassa bhagavato, assatthoti pavuccati.
::

::hangnum
16\.
::

::gatha1
‘‘Citto {pb:V:2.0311} ca hatthāḷavako, aggā hessantupaṭṭhakā;
::

::gatha2
Nandamātā ca uttarā, aggā hessantupaṭṭhikā;
::

::gathalast
Āyu {pb:P:0.0020} vassasataṃ tassa, gotamassa yasassino’’.
::

::hangnum
17\.
::

::gatha1
Idaṃ sutvāna vacanaṃ, asamassa mahesino;
::

::gathalast
Āmoditā naramarū, buddhabījaṃ kira ayaṃ.
::

::hangnum
18\.
::

::gatha1
Ukkuṭṭhisaddā {pb:M:2.0325} vattanti, apphoṭenti hasanti ca;
::

::gathalast
Katañjalī namassanti, dasasahassidevatā.
::

::hangnum
19\.
::

::gatha1
‘‘Yadimassa lokanāthassa, virajjhissāma sāsanaṃ;
::

::gathalast
Anāgatamhi addhāne, hessāma sammukhā imaṃ.
::

::hangnum
20\.
::

::gatha1
‘‘Yathā manussā nadiṃ tarantā, paṭititthaṃ virajjhiya;
::

::gathalast
Heṭṭhātitthe gahetvāna, uttaranti mahānadiṃ.
::

::hangnum
21\.
::

::gatha1
‘‘Evameva mayaṃ sabbe, yadi muñcāmimaṃ jinaṃ;
::

::gathalast
Anāgatamhi addhāne, hessāma sammukhā imaṃ’’.
::

::hangnum
22\.
::

::gatha1
Tassāhaṃ vacanaṃ sutvā, bhiyyo cittaṃ pasādayiṃ;
::

::gatha2
Tameva atthaṃ sādhento, mahārajjaṃ jine adaṃ;
::

::gathalast
Mahārajjaṃ daditvāna {note:cajitvā (sī.)}, pabbajiṃ tassa santike.
::

::hangnum
23\.
::

::gatha1
Suttantaṃ vinayañcāpi, navaṅgaṃ satthusāsanaṃ;
::

::gathalast
Sabbaṃ pariyāpuṇitvāna, sobhayiṃ jinasāsanaṃ.
::

::hangnum
24\.
::

::gatha1
Tatthappamatto {pb:T:2.0442} viharanto, nisajjaṭṭhānacaṅkame;
::

::gathalast
Abhiññāpāramiṃ gantvā, brahmalokamagañchahaṃ.
::

::hangnum
25\.
::

::gatha1
Nagaraṃ rammavatī nāma, sunando nāma khattiyo;
::

::gathalast
Sujātā nāma janikā, koṇḍaññassa mahesino.
::

::hangnum
26\.
::

::gatha1
Dasavassasahassāni, agāraṃ ajjha so vasi {note:agāramajjhe ca so vasi (syā.)};
::

::gathalast
Suci suruci subho ca, tayo pāsādamuttamā.
::

::hangnum
27\.
::

::gatha1
Tīṇisatasahassāni, nāriyo samalaṅkatā;
::

::gathalast
Rucidevī nāma nārī, vijitaseno atrajo.
::

::hangnum
28\.
::

::gatha1
Nimitte caturo disvā, rathayānena nikkhami;
::

::gathalast
Anūnadasamāsāni, padhānaṃ padahī jino.
::

::hangnum
29\.
::

::gatha1
Brahmunā {pb:V:2.0312} yācito santo, koṇḍañño dvipaduttamo;
::

::gathalast
Vatti cakkaṃ mahāvīro, devānaṃ nagaruttame.
::

::hangnum
30\.
::

::gatha1
Bhaddo ceva subhaddo ca, ahesuṃ aggasāvakā;
::

::gathalast
Anuruddho nāmupaṭṭhāko, koṇḍaññassa mahesino.
::

::hangnum
31\.
::

::gatha1
Tissā {pb:M:2.0326} ca upatissā ca, ahesuṃ aggasāvikā;
::

::gathalast
Sālakalyāṇiko bodhi, koṇḍaññassa mahesino.
::

::hangnum
32\.
::

::gatha1
Soṇo ca upasoṇo ca, ahesuṃ aggupaṭṭhakā;
::

::gathalast
Nandā ceva sirīmā ca, ahesuṃ aggupaṭṭhikā.
::

::hangnum
33\.
::

::gatha1
So aṭṭhāsīti hatthāni, accuggato mahāmuni;
::

::gathalast
Sobhate uḷurājāva sūriyo majjhanhike yathā.
::

::hangnum
34\.
::

::gatha1
Vassasatasahassāni{pb:T:2.0443}, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
35\.
::

::gatha1
Khīṇāsavehi {pb:P:0.0021} vimalehi, vicittā āsi medanī;
::

::gathalast
Yathā gaganamuḷūhi, evaṃ so upasobhatha.
::

::hangnum
36\.
::

::gatha1
Tepi nāgā appameyyā, asaṅkhobhā durāsadā;
::

::gathalast
Vijjupātaṃva dassetvā, nibbutā te mahāyasā.
::

::hangnum
37\.
::

::gatha1
Sā ca atuliyā jinassa iddhi, ñāṇaparibhāvito ca samādhi;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
38\.
::

::gatha1
Koṇḍañño pavaro buddho, candārāmamhi nibbuto;
::

::gathalast
Tattheva cetiyo citto, satta yojanamussitoti.
::

::centre
Koṇḍaññassa bhagavato vaṃso dutiyo.
::

### 5. Maṅgalabuddhavaṃso

::hangnum
1\.
::

::gatha1
Koṇḍaññassa aparena, maṅgalo nāma nāyako;
::

::gathalast
Tamaṃ loke nihantvāna, dhammokkamabhidhārayi.
::

::hangnum
2\.
::

::gatha1
Atulāsi {pb:V:2.0313} pabhā tassa, jinehaññehi uttariṃ;
::

::gathalast
Candasūriyapabhaṃ hantvā, dasasahassī virocati.
::

::hangnum
3\.
::

::gatha1
Sopi buddho pakāsesi, caturo saccavaruttame;
::

::gathalast
Te te saccarasaṃ pītvā, vinodenti mahātamaṃ.
::

::hangnum
4\.
::

::gatha1
Patvāna {pb:T:2.0444} bodhimatulaṃ, paṭhame dhammadesane;
::

::gathalast
Koṭisatasahassānaṃ, dhammābhisamayo ahu.
::

::hangnum
5\.
::

::gatha1
Surindadevabhavane{pb:M:2.0327}, buddho dhammamadesayi;
::

::gathalast
Tadā koṭisahassānaṃ {note:navakoṭisahassānaṃ (sī.)}, dutiyo samayo ahu.
::

::hangnum
6\.
::

::gatha1
Yadā sunando cakkavattī, sambuddhaṃ upasaṅkami;
::

::gathalast
Tadā āhani sambuddho, dhammabheriṃ varuttamaṃ.
::

::hangnum
7\.
::

::gatha1
Sunandassānucarā janatā, tadāsuṃ navutikoṭiyo;
::

::gathalast
Sabbepi te niravasesā, ahesuṃ ehi bhikkhukā.
::

::hangnum
8\.
::

::gatha1
Sannipātā tayo āsuṃ, maṅgalassa mahesino;
::

::gathalast
Koṭisatasahassānaṃ, paṭhamo āsi samāgamo.
::

::hangnum
9\.
::

::gatha1
Dutiyo koṭisatasahassānaṃ, tatiyo navutikoṭinaṃ;
::

::gathalast
Khīṇāsavānaṃ vimalānaṃ, tadā āsi samāgamo.
::

::hangnum
10\.
::

::gatha1
Ahaṃ tena samayena, surucī nāma brāhmaṇo;
::

::gathalast
Ajjhāyako mantadharo, tiṇṇaṃ vedāna pāragū.
::

::hangnum
11\.
::

::gatha1
Tamahaṃ {pb:P:0.0022} upasaṅkamma, saraṇaṃ gantvāna satthuno;
::

::gatha2
Sambuddhappamukhaṃ saṅghaṃ, gandhamālena pūjayiṃ;
::

::gathalast
Pūjetvā gandhamālena, gavapānena tappayiṃ.
::

::hangnum
12\.
::

::gatha1
Sopi maṃ buddho byākāsi, maṅgalo dvipaduttamo;
::

::gathalast
‘‘Aparimeyyito kappe, ayaṃ buddho bhavissati.
::

::hangnum
13\.
::

::gatha1
‘‘Padhānaṃ {pb:T:2.0445} padahitvāna…pe… {pb:T:2.0446} hessāma sammukhā imaṃ’’.
::

::hangnum
14\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasa pāramipūriyā.
::

::hangnum
15\.
::

::gatha1
Tadā pītimanubrūhanto, sambodhivarapattiyā;
::

::gathalast
Buddhe datvāna maṃ gehaṃ, pabbajiṃ tassa santike.
::

::hangnum
16\.
::

::gatha1
Suttantaṃ {pb:V:2.0314} vinayañcāpi, navaṅgaṃ satthusāsanaṃ;
::

::gathalast
Sabbaṃ pariyāpuṇitvā, sobhayiṃ jinasāsanaṃ.
::

::hangnum
17\.
::

::gatha1
Tatthappamatto viharanto, brahmaṃ bhāvetva bhāvanaṃ;
::

::gathalast
Abhiññāpāramiṃ gantvā, brahmalokamagacchahaṃ.
::

::hangnum
18\.
::

::gatha1
Uttaraṃ {pb:M:2.0328} nāma nagaraṃ, uttaro nāma khattiyo;
::

::gathalast
Uttarā nāma janikā, maṅgalassa mahesino.
::

::hangnum
19\.
::

::gatha1
Navavassasahassāni{pb:T:2.0447}, agāraṃ ajjha so vasi;
::

::gathalast
Yasavā sucimā sirīmā, tayo pāsādamuttamā.
::

::hangnum
20\.
::

::gatha1
Samatiṃsasahassāni, nāriyo samalaṅkatā;
::

::gathalast
Yasavatī nāma nārī, sīvalo nāma atrajo.
::

::hangnum
21\.
::

::gatha1
Nimitte caturo disvā, assayānena nikkhami;
::

::gathalast
Anūnaaṭṭhamāsāni, padhānaṃ padahī jino.
::

::hangnum
22\.
::

::gatha1
Brahmunā yācito santo, maṅgalo nāma nāyako;
::

::gathalast
Vatti cakkaṃ mahāvīro, vane sirīvaruttame.
::

::hangnum
23\.
::

::gatha1
Sudevo dhammaseno ca, ahesuṃ aggasāvakā;
::

::gathalast
Pālito nāmupaṭṭhāko, maṅgalassa mahesino.
::

::hangnum
24\.
::

::gatha1
Sīvalā ca asokā ca, ahesuṃ aggasāvikā;
::

::gathalast
Bodhi tassa bhagavato, nāgarukkhoti vuccati.
::

::hangnum
25\.
::

::gatha1
Nando ceva visākho ca, ahesuṃ aggupaṭṭhakā;
::

::gathalast
Anulā ceva sutanā ca, ahesuṃ aggupaṭṭhikā.
::

::hangnum
26\.
::

::gatha1
Aṭṭhāsīti ratanāni, accuggato mahāmuni;
::

::gathalast
Tato niddhāvatī raṃsī, anekasatasahassiyo.
::

::hangnum
27\.
::

::gatha1
Navutivassasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
28\.
::

::gatha1
Yathāpi sāgare ūmī, na sakkā tā gaṇetuye;
::

::gathalast
Tatheva sāvakā tassa, na sakkā te gaṇetuye.
::

::hangnum
29\.
::

::gatha1
Yāva {pb:T:2.0448} aṭṭhāsi sambuddho, maṅgalo lokanāyako;
::

::gathalast
Na {pb:P:0.0023} tassa sāsane atthi, sakilesamaraṇaṃ {note:saṃkilesamaraṇaṃ (sī.)} tadā.
::

::hangnum
30\.
::

::gatha1
Dhammokkaṃ {pb:V:2.0315} dhārayitvāna, santāretvā mahājanaṃ;
::

::gathalast
Jalitvā dhūmaketūva, nibbuto so mahāyaso.
::

::hangnum
31\.
::

::gatha1
Saṅkhārānaṃ {pb:M:2.0329} sabhāvatthaṃ, dassayitvā sadevake;
::

::gathalast
Jalitvā aggikkhandhova, sūriyo atthaṅgato yathā.
::

::hangnum
32\.
::

::gatha1
Uyyāne vassare nāma, buddho nibbāyi maṅgalo;
::

::gathalast
Tatthevassa jinathūpo, tiṃsayojanamuggatoti.
::

::centre
Maṅgalassa bhagavato vaṃso tatiyo.
::

### 6. Sumanabuddhavaṃso

::hangnum
1\.
::

::gatha1
Maṅgalassa aparena, sumano nāma nāyako;
::

::gathalast
Sabbadhammehi asamo, sabbasattānamuttamo.
::

::hangnum
2\.
::

::gatha1
Tadā amatabheriṃ so, āhanī mekhale pure;
::

::gathalast
Dhammasaṅkhasamāyuttaṃ, navaṅgaṃ jinasāsanaṃ.
::

::hangnum
3\.
::

::gatha1
Nijjinitvā kilese so, patvā sambodhimuttamaṃ;
::

::gathalast
Māpesi nagaraṃ satthā, saddhammapuravaruttamaṃ.
::

::hangnum
4\.
::

::gatha1
Nirantaraṃ akuṭilaṃ, ujuṃ vipulavitthataṃ;
::

::gathalast
Māpesi so mahāvīthiṃ, satipaṭṭhānavaruttamaṃ.
::

::hangnum
5\.
::

::gatha1
Phale {pb:T:2.0449} cattāri sāmaññe, catasso paṭisambhidā;
::

::gathalast
Chaḷabhiññāṭṭhasamāpattī, pasāresi tattha vīthiyaṃ.
::

::hangnum
6\.
::

::gatha1
Ye appamattā akhilā, hirivīriyehupāgatā;
::

::gathalast
Te te ime guṇavare, ādiyanti yathā sukhaṃ.
::

::hangnum
7\.
::

::gatha1
Evametena yogena, uddharanto mahājanaṃ;
::

::gathalast
Bodhesi paṭhamaṃ satthā, koṭisatasahassiyo.
::

::hangnum
8\.
::

::gatha1
Yamhi kāle mahāvīro, ovadī titthiye gaṇe;
::

::gathalast
Koṭisahassābhisamiṃsu {note:koṭisatasahassāni (syā. kaṃ.), koṭisatasahassānaṃ (ka.)}, dutiye dhammadesane.
::

::hangnum
9\.
::

::gatha1
Yadā devā manussā ca, samaggā ekamānasā;
::

::gathalast
Nirodhapañhaṃ pucchiṃsu, saṃsayañcāpi mānasaṃ.
::

::hangnum
10\.
::

::gatha1
Tadāpi {pb:M:2.0330}{pb:V:2.0316} dhammadesane, nirodhaparidīpane;
::

::gathalast
Navutikoṭisahassānaṃ, tatiyābhisamayo ahu.
::

::hangnum
11\.
::

::gatha1
Sannipātā tayo āsuṃ, sumanassa mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
12\.
::

::gatha1
Vassaṃvutthassa {pb:P:0.0024} bhagavato, abhighuṭṭhe pavāraṇe;
::

::gathalast
Koṭisatasahassehi, pavāresi tathāgato.
::

::hangnum
13\.
::

::gatha1
Tatoparaṃ sannipāte, vimale kañcanapabbate;
::

::gathalast
Navutikoṭisahassānaṃ, dutiyo āsi samāgamo.
::

::hangnum
14\.
::

::gatha1
Yadā sakko devarājā, buddhadassanupāgami;
::

::gathalast
Asītikoṭisahassānaṃ, tatiyo āsi samāgamo.
::

::hangnum
15\.
::

::gatha1
Ahaṃ {pb:T:2.0450} tena samayena, nāgarājā mahiddhiko;
::

::gathalast
Atulo nāma nāmena, ussannakusalasañcayo.
::

::hangnum
16\.
::

::gatha1
Tadāhaṃ nāgabhāvanā, nikkhamitvā sañātibhi;
::

::gathalast
Nāgānaṃ dibbaturiyehi, sasaṅghaṃ jinamupaṭṭhahiṃ.
::

::hangnum
17\.
::

::gatha1
Koṭisatasahassānaṃ, annapānena tappayiṃ;
::

::gathalast
Paccekadussayugaṃ datvā, saraṇaṃ tamupāgamiṃ.
::

::hangnum
18\.
::

::gatha1
Sopi maṃ buddho byākāsi, sumano lokanāyako;
::

::gathalast
‘‘Aparimeyyito kappe, ayaṃ buddho bhavissati.
::

::hangnum
19\.
::

::gatha1
‘‘Padhānaṃ padahitvāna…pe… {pb:T:2.0451} hessāma sammukhā imaṃ’’.
::

::hangnum
20\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
21\.
::

::gatha1
Nagaraṃ mekhalaṃ nāma {note:mekhalaṃ nāma nagaraṃ (sī. syā.)}, sudatto nāma khattiyo;
::

::gathalast
Sirimā nāma janikā, sumanassa mahesino.
::

::hangnum
22\.
::

::gatha1
Navavassasahassāni{pb:T:2.0452}, agāraṃ ajjha so vasi;
::

::gathalast
Cando sucando vaṭaṃso ca, tayo pāsādamuttamā.
::

::hangnum
23\.
::

::gatha1
Tesaṭṭhisatasahassāni, nāriyo samalaṅkatā;
::

::gathalast
Vaṭaṃsikā nāma nārī, anūpamo nāma atrajo.
::

::hangnum
24\.
::

::gatha1
Nimitte {pb:M:2.0331} caturo disvā, hatthiyānena nikkhami;
::

::gathalast
Anūnadasamāsāni, padhānaṃ padahī jino.
::

::hangnum
25\.
::

::gatha1
Brahmunā {pb:V:2.0317} yācito santo, sumano lokanāyako;
::

::gathalast
Vatti cakkaṃ mahāvīro, mekhale puramuttame.
::

::hangnum
26\.
::

::gatha1
Saraṇo bhāvitatto ca, ahesuṃ aggasāvakā;
::

::gathalast
Udeno nāmupaṭṭhāko, sumanassa mahesino.
::

::hangnum
27\.
::

::gatha1
Soṇā ca upasoṇā ca, ahesuṃ aggasāvikā;
::

::gathalast
Sopi buddho amitayaso, nāgamūle abujjhatha.
::

::hangnum
28\.
::

::gatha1
Varuṇo ceva saraṇo ca, ahesuṃ aggupaṭṭhakā;
::

::gathalast
Cālā ca upacālā ca, ahesuṃ aggupaṭṭhikā.
::

::hangnum
29\.
::

::gatha1
Uccattanena {note:uccatarena (ka.)} so buddho, navutihatthamuggato;
::

::gathalast
Kañcanagghiyasaṅkāso, dasasahassī virocati.
::

::hangnum
30\.
::

::gatha1
Navutivassasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
31\.
::

::gatha1
Tāraṇīye {pb:P:0.0025} tārayitvā, bodhanīye ca bodhayi;
::

::gathalast
Parinibbāyi sambuddho, uḷurājāva atthami.
::

::hangnum
32\.
::

::gatha1
Te {pb:T:2.0453} ca khīṇāsavā bhikkhū, so ca buddho asādiso;
::

::gathalast
Atulappabhaṃ dassayitvā, nibbutā ye mahāyasā.
::

::hangnum
33\.
::

::gatha1
Tañca ñāṇaṃ atuliyaṃ, tāni ca atulāni ratanāni;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
34\.
::

::gatha1
Sumano yasadharo buddho, aṅgārāmamhi nibbuto;
::

::gathalast
Tattheva tassa jinathūpo, catuyojanamuggatoti.
::

::centre
Sumanassa bhagavato vaṃso catuttho.
::

### 7. Revatabuddhavaṃso

::hangnum
1\.
::

::gatha1
Sumanassa aparena, revato nāma nāyako;
::

::gathalast
Anūpamo asadiso, atulo uttamo jino.
::

::hangnum
2\.
::

::gatha1
Sopi dhammaṃ {pb:M:2.0332}{pb:V:2.0318} pakāsesi, brahmunā abhiyācito;
::

::gathalast
Khandhadhātuvavatthānaṃ, appavattaṃ bhavābhave.
::

::hangnum
3\.
::

::gatha1
Tassābhisamayā tīṇi, ahesuṃ dhammadesane;
::

::gathalast
Gaṇanāya na vattabbo, paṭhamābhisamayo ahu.
::

::hangnum
4\.
::

::gatha1
Yadā arindamaṃ rājaṃ {note:rājānaṃ (ka.)}, vinesi revato muni;
::

::gathalast
Tadā koṭisahassānaṃ, dutiyābhisamayo ahu.
::

::hangnum
5\.
::

::gatha1
Sattāhaṃ paṭisallānā, vuṭṭhahitvā narāsabho;
::

::gathalast
Koṭisataṃ naramarūnaṃ, vinesi uttame phale.
::

::hangnum
6\.
::

::gatha1
Sannipātā {pb:T:2.0454} tayo āsuṃ, revatassa mahesino;
::

::gathalast
Khīṇāsavānaṃ vimalānaṃ, suvimuttāna tādinaṃ.
::

::hangnum
7\.
::

::gatha1
Atikkantā gaṇanapathaṃ, paṭhamaṃ ye samāgatā;
::

::gathalast
Koṭisatasahassānaṃ, dutiyo āsi samāgamo.
::

::hangnum
8\.
::

::gatha1
Yopi {note:yo so (syā. kaṃ. ka.)} paññāya asamo, tassa cakkānuvattako;
::

::gathalast
So tadā byādhito āsi, patto jīvitasaṃsayaṃ.
::

::hangnum
9\.
::

::gatha1
Tassa gilānapucchāya, ye tadā upagatā munī;
::

::gathalast
Koṭisahassā arahanto, tatiyo āsi samāgamo.
::

::hangnum
10\.
::

::gatha1
Ahaṃ tena samayena, atidevo nāma brāhmaṇo;
::

::gathalast
Upagantvā revataṃ buddhaṃ, saraṇaṃ tassa gañchahaṃ.
::

::hangnum
11\.
::

::gatha1
Tassa sīlaṃ samādhiñca, paññāguṇamanuttamaṃ;
::

::gathalast
Thomayitvā yathāthāmaṃ, uttarīyamadāsahaṃ.
::

::hangnum
12\.
::

::gatha1
Sopi {pb:P:0.0026} maṃ buddho byākāsi, revato lokanāyako;
::

::gathalast
‘‘Aparimeyyito kappe, ayaṃ buddho bhavissati.
::

::hangnum
13\.
::

::gatha1
‘‘Padhānaṃ padahitvāna…pe… {pb:T:2.0455} hessāma sammukhā imaṃ’’.
::

::hangnum
14\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
15\.
::

::gatha1
Tadāpi taṃ buddhadhammaṃ, saritvā anubrūhayiṃ;
::

::gathalast
Āharissāmi taṃ dhammaṃ, yaṃ mayhaṃ abhipatthitaṃ.
::

::hangnum
16\.
::

::gatha1
Nagaraṃ {pb:M:2.0333} sudhaññavatī nāma {note:sudhammakaṃ nāma (sī.), sudhaññakaṃ nāma (syā.)}, vipulo nāma khattiyo;
::

::gathalast
Vipulā nāma janikā, revatassa mahesino.
::

::hangnum
17\.
::

::gatha1
Cha {pb:V:2.0319} ca vassasahassāni {note:chabbassasahassāni (sī. syā.)}, agāraṃ ajjha so vasi;
::

::gatha2
Sudassano ratanagghi, āveḷo ca vibhūsito;
::

::gathalast
Puññakammābhinibbattā, tayo pāsādamuttamā.
::

::hangnum
18\.
::

::gatha1
Tettiṃsa ca sahassāni, nāriyo samalaṅkatā;
::

::gathalast
Sudassanā nāma nārī, varuṇo nāma atrajo.
::

::hangnum
19\.
::

::gatha1
Nimitte caturo disvā, rathayānena nikkhami;
::

::gathalast
Anūnasattamāsāni, padhānaṃ padahī jino.
::

::hangnum
20\.
::

::gatha1
Brahmunā yācito santo, revato lokanāyako;
::

::gathalast
Vatti cakkaṃ mahāvīro, varuṇārāme sirīghare.
::

::hangnum
21\.
::

::gatha1
Varuṇo {pb:T:2.0457} brahmadevo ca, ahesuṃ aggasāvakā;
::

::gathalast
Sambhavo nāmupaṭṭhāko, revatassa mahesino.
::

::hangnum
22\.
::

::gatha1
Bhaddā ceva subhaddā ca, ahesuṃ aggasāvikā;
::

::gathalast
Sopi buddho asamasamo, nāgamūle abujjhatha.
::

::hangnum
23\.
::

::gatha1
Padumo kuñjaro ceva, ahesuṃ aggupaṭṭhikā;
::

::gathalast
Sirīmā ceva yasavatī, ahesuṃ aggupaṭṭhikā.
::

::hangnum
24\.
::

::gatha1
Uccattanena so buddho, asītihatthamuggato;
::

::gathalast
Obhāseti disā sabbā, indaketuva uggato.
::

::hangnum
25\.
::

::gatha1
Tassa sarīre nibbattā, pabhāmālā anuttarā;
::

::gathalast
Divā vā yadi vā rattiṃ, samantā pharati yojanaṃ.
::

::hangnum
26\.
::

::gatha1
Saṭṭhivassasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
27\.
::

::gatha1
Dassayitvā buddhabalaṃ, amataṃ loke pakāsayaṃ;
::

::gathalast
Nibbāyi anupādāno, yathaggupādānasaṅkhayā.
::

::hangnum
28\.
::

::gatha1
So ca kāyo ratananibho, so ca dhammo asādiso;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
29\.
::

::gatha1
Revato {pb:M:2.0334} yasadharo buddho, nibbuto so mahāpure;
::

::gathalast
Dhātuvitthārikaṃ āsi, tesu tesu padesatoti.
::

::centre
Revatassa bhagavato vaṃso pañcamo.
::

### 8. Sobhitabuddhavaṃso

::hangnum
1\.
::

::gatha1
Revatassa {pb:T:2.0458}{pb:V:2.0320}{pb:P:0.0027} aparena, sobhito nāma nāyako;
::

::gathalast
Samāhito santacitto, asamo appaṭipuggalo.
::

::hangnum
2\.
::

::gatha1
So jino sakagehamhi, mānasaṃ vinivattayi;
::

::gathalast
Patvāna kevalaṃ bodhiṃ, dhammacakkaṃ pavattayi.
::

::hangnum
3\.
::

::gatha1
Yāva heṭṭhā avīcito, bhavaggā cāpi uddhato;
::

::gathalast
Etthantare ekaparisā, ahosi dhammadesane.
::

::hangnum
4\.
::

::gatha1
Tāya parisāya sambuddho, dhammacakkaṃ pavattayi;
::

::gathalast
Gaṇanāya na vattabbo, paṭhamābhisamayo ahu.
::

::hangnum
5\.
::

::gatha1
Tato parampi desente, marūnañca samāgame;
::

::gathalast
Navutikoṭisahassānaṃ, dutiyābhisamayo ahu.
::

::hangnum
6\.
::

::gatha1
Punāparaṃ rājaputto, jayaseno nāma khattiyo;
::

::gathalast
Ārāmaṃ ropayitvāna, buddhe niyyādayī tadā.
::

::hangnum
7\.
::

::gatha1
Tassa yāgaṃ pakittento, dhammaṃ desesi cakkhumā;
::

::gathalast
Tadā koṭisahassānaṃ, tatiyābhisamayo ahu.
::

::hangnum
8\.
::

::gatha1
Sannipātā tayo āsuṃ, sobhitassa mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
9\.
::

::gatha1
Uggato nāma so rājā, dānaṃ deti naruttame;
::

::gathalast
Tamhi dāne samāgañchuṃ, arahantā {note:arahataṃ (ka.)} satakoṭiyo.
::

::hangnum
10\.
::

::gatha1
Punāparaṃ {pb:T:2.0459} puragaṇo {note:pugagaṇo (ka.)}, deti dānaṃ naruttame;
::

::gathalast
Tadā navutikoṭīnaṃ, dutiyo āsi samāgamo.
::

::hangnum
11\.
::

::gatha1
Devaloke {pb:M:2.0335} vasitvāna, yadā orohatī jino;
::

::gathalast
Tadā asītikoṭīnaṃ, tatiyo āsi samāgamo.
::

::hangnum
12\.
::

::gatha1
Ahaṃ tena samayena, sujāto nāma brāhmaṇo;
::

::gathalast
Tadā sasāvakaṃ buddhaṃ, annapānena tappayiṃ.
::

::hangnum
13\.
::

::gatha1
Sopi maṃ buddho byākāsi, sobhito lokanāyako;
::

::gathalast
‘‘Aparimeyyito kappe, ayaṃ buddho bhavissati.
::

::hangnum
14\.
::

::gatha1
‘‘Padhānaṃ {pb:V:2.0321} padahitvāna…pe… {pb:T:2.0460} hessāma sammukhā imaṃ’’.
::

::hangnum
15\.
::

::gatha1
Tassāpi vacanaṃ sutvā, haṭṭho saṃviggamānaso;
::

::gathalast
Tamevatthamanuppattiyā, uggaṃ dhitimakāsahaṃ.
::

::hangnum
16\.
::

::gatha1
Sudhammaṃ nāma nagaraṃ, sudhammo nāma khattiyo;
::

::gathalast
Sudhammā nāma janikā, sobhitassa mahesino.
::

::hangnum
17\.
::

::gatha1
Navavassasahassāni{pb:T:2.0461}{pb:P:0.0028}, agāraṃ ajjha so vasi;
::

::gathalast
Kumudo nāḷino padumo, tayo pāsādamuttamā.
::

::hangnum
18\.
::

::gatha1
Sattatiṃsasahassāni, nāriyo samalaṅkatā;
::

::gathalast
Maṇilā {note:makhilā (aṭṭha.), samaṅgī (sī.), makilā (syā. kaṃ.)} nāma sā nārī, sīho nāmāsi atrajo.
::

::hangnum
19\.
::

::gatha1
Nimitte caturo disvā, pāsādenābhinikkhami;
::

::gathalast
Sattāhaṃ padhānacāraṃ, caritvā purisuttamo.
::

::hangnum
20\.
::

::gatha1
Brahmunā yācito santo, sobhito lokanāyako;
::

::gathalast
Vatti cakkaṃ mahāvīro, sudhammuyyānamuttame.
::

::hangnum
21\.
::

::gatha1
Asamo ca sunetto ca, ahesuṃ aggasāvakā;
::

::gathalast
Anomo nāmupaṭṭhāko, sobhitassa mahesino.
::

::hangnum
22\.
::

::gatha1
Nakulā ca sujātā ca, ahesuṃ aggasāvikā;
::

::gathalast
Bujjhamāno ca so buddho, nāgamūle abujjhatha.
::

::hangnum
23\.
::

::gatha1
Rammo ceva sudatto ca, ahesuṃ aggupaṭṭhakā;
::

::gathalast
Nakulā ceva cittā ca, ahesuṃ aggupaṭṭhikā.
::

::hangnum
24\.
::

::gatha1
Aṭṭhapaṇṇāsaratanaṃ, accuggato mahāmuni;
::

::gathalast
Obhāseti disā sabbā, sataraṃsīva uggato.
::

::hangnum
25\.
::

::gatha1
Yathā {pb:M:2.0336} suphullaṃ pavanaṃ, nānāgandhehi dhūpitaṃ;
::

::gathalast
Tatheva tassa pāvacanaṃ, sīlagandhehi dhūpitaṃ.
::

::hangnum
26\.
::

::gatha1
Yathāpi sāgaro nāma, dassanena atappiyo;
::

::gathalast
Tatheva tassa pāvacanaṃ, savaṇena atappiyaṃ.
::

::hangnum
27\.
::

::gatha1
Navutivassasahassāni{pb:T:2.0462}, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
28\.
::

::gatha1
Ovādaṃ anusiṭṭhiñca, datvāna sesake jane;
::

::gathalast
Hutāsanova tāpetvā, nibbuto so sasāvako.
::

::hangnum
29\.
::

::gatha1
So {pb:V:2.0322} ca buddho asamasamo, tepi sāvakā balappattā;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
30\.
::

::gatha1
Sobhito varasambuddho, sīhārāmamhi nibbuto;
::

::gathalast
Dhātuvitthārikaṃ āsi, tesu tesu padesatoti.
::

::centre
Sobhitassa bhagavato vaṃso chaṭṭho.
::

### 9. Anomadassībuddhavaṃso

::hangnum
1\.
::

::gatha1
Sobhitassa {pb:P:0.0029} aparena, sambuddho dvipaduttamo;
::

::gathalast
Anomadassī amitayaso, tejassī duratikkamo.
::

::hangnum
2\.
::

::gatha1
So chetvā bandhanaṃ sabbaṃ, viddhaṃsetvā tayo bhave;
::

::gathalast
Anivattigamanaṃ maggaṃ, desesi devamānuse.
::

::hangnum
3\.
::

::gatha1
Sāgarova asaṅkhobho, pabbatova durāsado;
::

::gathalast
Ākāsova ananto so, sālarājāva phullito.
::

::hangnum
4\.
::

::gatha1
Dassanenapi taṃ buddhaṃ, tositā honti pāṇino;
::

::gathalast
Byāharantaṃ giraṃ sutvā, amataṃ pāpuṇanti te.
::

::hangnum
5\.
::

::gatha1
Dhammābhisamayo {pb:T:2.0463} tassa, iddho phīto tadā ahu;
::

::gathalast
Koṭisatāni abhisamiṃsu, paṭhame dhammadesane.
::

::hangnum
6\.
::

::gatha1
Tato paraṃ abhisamaye, vassante dhammavuṭṭhiyo;
::

::gathalast
Asītikoṭiyobhisamiṃsu, dutiye dhammadesane.
::

::hangnum
7\.
::

::gatha1
Tatoparañhi {pb:M:2.0337} vassante, tappayante ca pāṇinaṃ;
::

::gathalast
Aṭṭhasattatikoṭīnaṃ, tatiyābhisamayo ahu.
::

::hangnum
8\.
::

::gatha1
Sannipātā tayo āsuṃ, tassāpi ca mahesino;
::

::gathalast
Abhiññābalappattānaṃ, pupphitānaṃ vimuttiyā.
::

::hangnum
9\.
::

::gatha1
Aṭṭhasatasahassānaṃ, sannipāto tadā ahu;
::

::gathalast
Pahīnamadamohānaṃ, santacittāna tādinaṃ.
::

::hangnum
10\.
::

::gatha1
Sattasatasahassānaṃ{pb:V:2.0323}, dutiyo āsi samāgamo;
::

::gathalast
Anaṅgaṇānaṃ virajānaṃ, upasantāna tādinaṃ.
::

::hangnum
11\.
::

::gatha1
Channaṃ satasahassānaṃ, tatiyo āsi samāgamo;
::

::gathalast
Abhiññābalappattānaṃ, nibbutānaṃ tapassinaṃ.
::

::hangnum
12\.
::

::gatha1
Ahaṃ tena samayena, yakkho āsiṃ mahiddhiko;
::

::gathalast
Nekānaṃ yakkhakoṭīnaṃ, vasavattimhi issaro.
::

::hangnum
13\.
::

::gatha1
Tadāpi taṃ buddhavaraṃ, upagantvā mahesinaṃ;
::

::gathalast
Annapānena tappesiṃ, sasaṅghaṃ lokanāyakaṃ.
::

::hangnum
14\.
::

::gatha1
Sopi maṃ tadā byākāsi, visuddhanayano muni;
::

::gathalast
‘‘Aparimeyyito kappe, ayaṃ buddho bhavissati.
::

::hangnum
15\.
::

::gatha1
‘‘Padhānaṃ {pb:T:2.0464} padahitvāna…pe… {pb:T:2.0465} hessāma sammukhā imaṃ’’.
::

::hangnum
16\.
::

::gatha1
Tassāpi vacanaṃ sutvā, haṭṭho saṃviggamānaso;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
17\.
::

::gatha1
Nagaraṃ {pb:P:0.0030} candavatī nāma, yasavā nāma khattiyo;
::

::gathalast
Mātā yasodharā nāma, anomadassissa satthuno.
::

::hangnum
18\.
::

::gatha1
Dasavassasahassāni, agāraṃ ajjha so vasi;
::

::gathalast
Sirī upasirī vaḍḍho, tayo pāsādamuttamā.
::

::hangnum
19\.
::

::gatha1
Tevīsatisahassāni, nāriyo samalaṅkatā;
::

::gathalast
Sirimā nāma sā nārī, upavāṇo nāma atrajo.
::

::hangnum
20\.
::

::gatha1
Nimitte caturo disvā, sivikāyābhinikkhami;
::

::gathalast
Anūnadasamāsāni, padhānaṃ padahī jino.
::

::hangnum
21\.
::

::gatha1
Brahmunā {pb:T:2.0466}{pb:M:2.0338} yācito santo, anomadassī mahāmuni;
::

::gathalast
Vatti cakkaṃ mahāvīro, uyyāne so sudassane {note:sudassanuyyānamuttame (syā. kaṃ.)}.
::

::hangnum
22\.
::

::gatha1
Nisabho ca anomo ca {note:asoko ca (sī.)}, ahesuṃ aggasāvakā;
::

::gathalast
Varuṇo nāmupaṭṭhāko, anomadassissa satthuno.
::

::hangnum
23\.
::

::gatha1
Sundarī ca sumanā ca, ahesuṃ aggasāvikā;
::

::gathalast
Bodhi tassa bhagavato, ajjunoti pavuccati.
::

::hangnum
24\.
::

::gatha1
Nandivaḍḍho sirivaḍḍho, ahesuṃ aggupaṭṭhakā;
::

::gathalast
Uppalā ceva padumā ca, ahesuṃ aggupaṭṭhikā.
::

::hangnum
25\.
::

::gatha1
Aṭṭhapaṇṇāsaratanaṃ{pb:V:2.0324}, accuggato mahāmuni;
::

::gathalast
Pabhā niddhāvatī tassa, sataraṃsīva uggato.
::

::hangnum
26\.
::

::gatha1
Vassasatasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
27\.
::

::gatha1
Supupphitaṃ pāvacanaṃ, arahantehi tādihi;
::

::gathalast
Vītarāgehi vimalehi, sobhittha jinasāsanaṃ.
::

::hangnum
28\.
::

::gatha1
So ca satthā amitayaso, yugāni tāni atuliyāni;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
29\.
::

::gatha1
Anomadassī jino satthā, dhammārāmamhi nibbuto;
::

::gathalast
Tatthevassa jinathūpo, ubbedho pañcavīsatīti.
::

::centre
Anomadassissa bhagavato vaṃso sattamo.
::

### 10. Padumabuddhavaṃso

::hangnum
1\.
::

::gatha1
Anomadassissa {pb:T:2.0467}{pb:P:0.0031} aparena, sambuddho dvipaduttamo;
::

::gathalast
Padumo nāma nāmena, asamo appaṭipuggalo.
::

::hangnum
2\.
::

::gatha1
Tassāpi asamaṃ sīlaṃ, samādhipi anantako;
::

::gathalast
Asaṅkheyyaṃ ñāṇavaraṃ, vimuttipi anūpamā.
::

::hangnum
3\.
::

::gatha1
Tassāpi {pb:M:2.0339} atulatejassa, dhammacakkappavattane;
::

::gathalast
Abhisamayā tayo āsuṃ, mahātamapavāhanā.
::

::hangnum
4\.
::

::gatha1
Paṭhamābhisamaye buddho, koṭisatamabodhayi;
::

::gathalast
Dutiyābhisamaye dhīro, navutikoṭimabodhayi.
::

::hangnum
5\.
::

::gatha1
Yadā ca padumo buddho, ovadī sakamatrajaṃ;
::

::gathalast
Tadā asītikoṭīnaṃ, tatiyābhisamayo ahu.
::

::hangnum
6\.
::

::gatha1
Sannipātā tayo āsuṃ, padumassa mahesino;
::

::gathalast
Koṭisatasahassānaṃ, paṭhamo āsi samāgamo.
::

::hangnum
7\.
::

::gatha1
Kathinatthārasamaye{pb:V:2.0325}, uppanne kathinacīvare;
::

::gathalast
Dhammasenāpatitthāya, bhikkhū sibbiṃsu {note:yāciṃsu (ka.)} cīvaraṃ.
::

::hangnum
8\.
::

::gatha1
Tadā te vimalā bhikkhū, chaḷabhiññā mahiddhikā;
::

::gathalast
Tīṇi satasahassāni, samiṃsu aparājitā.
::

::hangnum
9\.
::

::gatha1
Punāparaṃ so narāsabho {note:naravusabho (syā. kaṃ.)}, pavane vāsaṃ upāgami;
::

::gathalast
Tadā samāgamo āsi, dvinnaṃ satasahassinaṃ.
::

::hangnum
10\.
::

::gatha1
Ahaṃ tena samayena, sīho āsiṃ migādhibhū;
::

::gathalast
Vivekamanubrūhantaṃ{pb:T:2.0468}, pavane addasaṃ jinaṃ.
::

::hangnum
11\.
::

::gatha1
Vanditvā sirasā pāde, katvāna taṃ padakkhiṇaṃ;
::

::gathalast
Tikkhattuṃ abhināditvā, sattāhaṃ jinamupaṭṭhahaṃ.
::

::hangnum
12\.
::

::gatha1
Sattāhaṃ varasamāpattiyā, vuṭṭhahitvā tathāgato;
::

::gathalast
Manasā cintayitvāna, koṭibhikkhū samānayi.
::

::hangnum
13\.
::

::gatha1
Tadāpi so mahāvīro, tesaṃ majjhe viyākari;
::

::gathalast
‘‘Aparimeyyito kappe, ayaṃ buddho bhavissati.
::

::hangnum
14\.
::

::gatha1
‘‘Padhānaṃ padahitvāna…pe… {pb:T:2.0469} hessāma sammukhā imaṃ’’.
::

::hangnum
15\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
16\.
::

::gatha1
Campakaṃ nāma nagaraṃ, asamo nāma khattiyo;
::

::gathalast
Asamā nāma janikā, padumassa mahesino.
::

::hangnum
17\.
::

::gatha1
Dasavassasahassāni{pb:M:2.0340}{pb:P:0.0032}, agāraṃ ajjha so vasi;
::

::gathalast
Nandāvasuyasuttarā{pb:T:2.0470}, tayo pāsādamuttamā.
::

::hangnum
18\.
::

::gatha1
Tettiṃsa ca sahassāni, nāriyo samalaṅkatā;
::

::gathalast
Uttarā nāma sā nārī, rammo nāmāsi atrajo.
::

::hangnum
19\.
::

::gatha1
Nimitte caturo disvā, rathayānena nikkhami;
::

::gathalast
Anūnaaṭṭhamāsāni, padhānaṃ padahī jino.
::

::hangnum
20\.
::

::gatha1
Brahmunā yācito santo, padumo lokanāyako;
::

::gathalast
Vatti cakkaṃ mahāvīro, dhanañcuyyānamuttame.
::

::hangnum
21\.
::

::gatha1
Sālo ca upasālo ca, ahesuṃ aggasāvakā;
::

::gathalast
Varuṇo nāmupaṭṭhāko, padumassa mahesino.
::

::hangnum
22\.
::

::gatha1
Rādhā {pb:V:2.0326} ceva surādhā ca, ahesuṃ aggasāvikā;
::

::gathalast
Bodhi tassa bhagavato, mahāsoṇoti vuccati.
::

::hangnum
23\.
::

::gatha1
Bhiyyo ceva asamo ca, ahesuṃ aggupaṭṭhakā;
::

::gathalast
Rucī ca nandarāmā ca, ahesuṃ aggupaṭṭhikā.
::

::hangnum
24\.
::

::gatha1
Aṭṭhapaṇṇāsaratanaṃ, accuggato mahāmuni;
::

::gathalast
Pabhā niddhāvatī tassa, asamā sabbaso disā.
::

::hangnum
25\.
::

::gatha1
Candappabhā sūriyappabhā, ratanaggimaṇippabhā;
::

::gathalast
Sabbāpi tā hatā honti, patvā jinapabhuttamaṃ.
::

::hangnum
26\.
::

::gatha1
Vassasatasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
27\.
::

::gatha1
Paripakkamānase {pb:T:2.0471} satte, bodhayitvā asesato;
::

::gathalast
Sesake anusāsitvā, nibbuto so sasāvako.
::

::hangnum
28\.
::

::gatha1
Uragova tacaṃ jiṇṇaṃ, vaddhapattaṃva pādapo;
::

::gathalast
Jahitvā sabbasaṅkhāre, nibbuto so yathā sikhī.
::

::hangnum
29\.
::

::gatha1
Padumo jinavaro satthā, dhammārāmamhi nibbuto;
::

::gathalast
Dhātuvitthārikaṃ āsi, tesu tesu padesatoti.
::

::centre
Padumassa bhagavato vaṃso aṭṭhamo.
::

### 11. Nāradabuddhavaṃso

::hangnum
1\.
::

::gatha1
Padumassa {pb:M:2.0341}{pb:P:0.0033} aparena, sambuddho dvipaduttamo;
::

::gathalast
Nārado nāma nāmena, asamo appaṭipuggalo.
::

::hangnum
2\.
::

::gatha1
So buddho cakkavattissa, jeṭṭho dayitaoraso;
::

::gathalast
Āmukkamālābharaṇo, uyyānaṃ upasaṅkami.
::

::hangnum
3\.
::

::gatha1
Tatthāsi rukkho yasavipulo, abhirūpo brahā suci;
::

::gathalast
Tamajjhapatvā upanisīdi, mahāsoṇassa heṭṭhato.
::

::hangnum
4\.
::

::gatha1
Tattha {pb:V:2.0327} ñāṇavaruppajji, anantaṃ vajirūpamaṃ;
::

::gathalast
Tena vicini saṅkhāre, ukkujjamavakujjakaṃ {note:kujjataṃ (syā. kaṃ.)}.
::

::hangnum
5\.
::

::gatha1
Tattha sabbakilesāni, asesamabhivāhayi;
::

::gathalast
Pāpuṇī kevalaṃ bodhiṃ, buddhañāṇe ca cuddasa.
::

::hangnum
6\.
::

::gatha1
Pāpuṇitvāna {pb:T:2.0472} sambodhiṃ, dhammacakkaṃ pavattayi;
::

::gathalast
Koṭisatasahassānaṃ, paṭhamābhisamayo ahu.
::

::hangnum
7\.
::

::gatha1
Mahādoṇaṃ nāgarājaṃ, vinayanto mahāmuni;
::

::gathalast
Pāṭiheraṃ tadākāsi, dassayanto sadevake.
::

::hangnum
8\.
::

::gatha1
Tadā devamanussānaṃ, tamhi dhammappakāsane;
::

::gathalast
Navutikoṭisahassāni, tariṃsu sabbasaṃsayaṃ.
::

::hangnum
9\.
::

::gatha1
Yamhi kāle mahāvīro, ovadī sakamatrajaṃ;
::

::gathalast
Asītikoṭisahassānaṃ, tatiyābhisamayo ahu.
::

::hangnum
10\.
::

::gatha1
Sannipātā tayo āsuṃ, nāradassa mahesino;
::

::gathalast
Koṭisatasahassānaṃ, paṭhamo āsi samāgamo.
::

::hangnum
11\.
::

::gatha1
Yadā buddho buddhaguṇaṃ, sanidānaṃ pakāsayi;
::

::gathalast
Navutikoṭisahassāni, samiṃsu vimalā tadā.
::

::hangnum
12\.
::

::gatha1
Yadā verocano nāgo, dānaṃ dadāti satthuno;
::

::gathalast
Tadā samiṃsu jinaputtā, asītisatasahassiyo.
::

::hangnum
13\.
::

::gatha1
Ahaṃ {pb:M:2.0342} tena samayena, jaṭilo uggatāpano;
::

::gathalast
Antalikkhacaro āsiṃ, pañcābhiññāsu pāragū.
::

::hangnum
14\.
::

::gatha1
Tadāpāhaṃ asamasamaṃ, sasaṅghaṃ saparijjanaṃ;
::

::gathalast
Annapānena tappetvā, candanenābhipūjayiṃ.
::

::hangnum
15\.
::

::gatha1
Sopi maṃ tadā byākāsi, nārado lokanāyako;
::

::gathalast
‘‘Aparimeyyito {pb:T:2.0473} kappe, ayaṃ buddho bhavissati.
::

::hangnum
16\.
::

::gatha1
‘‘Padhānaṃ padahitvāna…pe… {pb:T:2.0474} hessāma sammukhā imaṃ’’.
::

::hangnum
17\.
::

::gatha1
Tassāpi {pb:P:0.0034} vacanaṃ sutvā, bhiyyo hāsetva mānasaṃ;
::

::gathalast
Adhiṭṭhahiṃ vataṃ uggaṃ, dasapāramipūriyā.
::

::hangnum
18\.
::

::gatha1
Nagaraṃ dhaññavatī nāma, sudevo nāma khattiyo;
::

::gathalast
Anomā nāma janikā, nāradassa mahesino.
::

::hangnum
19\.
::

::gatha1
Navavassasahassāni{pb:V:2.0328}, agāraṃ ajjha so vasi;
::

::gathalast
Jito vijitābhirāmo, tayo pāsādamuttamā.
::

::hangnum
20\.
::

::gatha1
Ticattārīsasahassāni, nāriyo samalaṅkatā;
::

::gathalast
Vijitasenā nāma nārī, nanduttaro nāma atrajo.
::

::hangnum
21\.
::

::gatha1
Nimitte caturo disvā, padasā gamanena nikkhami;
::

::gathalast
Sattāhaṃ padhānacāraṃ, acarī purisuttamo {note:lokanāyako (sī. ka.)}.
::

::hangnum
22\.
::

::gatha1
Brahmunā {pb:T:2.0475} yācito santo, nārado lokanāyako;
::

::gathalast
Vatti cakkaṃ mahāvīro, dhanañcuyyānamuttame.
::

::hangnum
23\.
::

::gatha1
Bhaddasālo jitamitto, ahesuṃ aggasāvakā;
::

::gathalast
Vāseṭṭho nāmupaṭṭhāko, nāradassa mahesino.
::

::hangnum
24\.
::

::gatha1
Uttarā phaggunī ceva, ahesuṃ aggasāvikā;
::

::gathalast
Bodhi tassa bhagavato, mahāsoṇoti vuccati.
::

::hangnum
25\.
::

::gatha1
Uggarindo vasabho ca, ahesuṃ aggupaṭṭhakā;
::

::gathalast
Indāvarī ca vaṇḍī {note:undī (sī.), gaṇḍī (syā. kaṃ.)} ca, ahesuṃ aggupaṭṭhikā.
::

::hangnum
26\.
::

::gatha1
Aṭṭhāsītiratanāni{pb:M:2.0343}, accuggato mahāmuni;
::

::gathalast
Kañcanagghiyasaṅkāso, dasasahassī virocati.
::

::hangnum
27\.
::

::gatha1
Tassa byāmappabhā kāyā, niddhāvati disodisaṃ;
::

::gathalast
Nirantaraṃ divārattiṃ, yojanaṃ pharate sadā.
::

::hangnum
28\.
::

::gatha1
Na keci tena samayena, samantā yojane janā;
::

::gathalast
Ukkāpadīpe ujjālenti, buddharaṃsīhi otthaṭā.
::

::hangnum
29\.
::

::gatha1
Navutivassasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
30\.
::

::gatha1
Yathā uḷūhi gaganaṃ, vicittaṃ upasobhati;
::

::gathalast
Tatheva sāsanaṃ tassa, arahantehi sobhati.
::

::hangnum
31\.
::

::gatha1
Saṃsārasotaṃ taraṇāya, sesake paṭipannake;
::

::gathalast
Dhammasetuṃ {pb:T:2.0476} daḷhaṃ katvā, nibbuto so narāsabho.
::

::hangnum
32\.
::

::gatha1
Sopi buddho asamasamo, tepi khīṇāsavā atulatejā;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
33\.
::

::gatha1
Nārado jinavasabho, nibbuto sudassane pure;
::

::gathalast
Tatthevassa thūpavaro, catuyojanamuggatoti.
::

::centre
Nāradassa bhagavato vaṃso navamo.
::

### 12. Padumuttarabuddhavaṃso

::hangnum
1\.
::

::gatha1
Nāradassa {pb:V:2.0329}{pb:P:0.0035} aparena, sambuddho dvipaduttamo;
::

::gathalast
Padumuttaro nāma jino, akkhobho sāgarūpamo.
::

::hangnum
2\.
::

::gatha1
Maṇḍakappova so āsi, yamhi buddho ajāyatha;
::

::gathalast
Ussannakusalā janatā, tamhi kappe ajāyatha.
::

::hangnum
3\.
::

::gatha1
Padumuttarassa bhagavato, paṭhame dhammadesane;
::

::gathalast
Koṭisatasahassānaṃ, dhammābhisamayo ahu.
::

::hangnum
4\.
::

::gatha1
Tato parampi vassante, tappayante ca pāṇine;
::

::gathalast
Sattatiṃsasatasahassānaṃ, dutiyābhisamayo ahu.
::

::hangnum
5\.
::

::gatha1
Yamhi {pb:M:2.0344} kāle mahāvīro, ānandaṃ upasaṅkami;
::

::gathalast
Pitusantikaṃ upagantvā, āhanī amatadundubhiṃ.
::

::hangnum
6\.
::

::gatha1
Āhate amatabherimhi, vassante dhammavuṭṭhiyā;
::

::gathalast
Paññāsasatasahassānaṃ, tatiyābhisamayo ahu.
::

::hangnum
7\.
::

::gatha1
Ovādako {pb:T:2.0477} viññāpako, tārako sabbapāṇinaṃ;
::

::gathalast
Desanākusalo buddho, tāresi janataṃ bahuṃ.
::

::hangnum
8\.
::

::gatha1
Sannipātā tayo āsuṃ, padumuttarassa satthuno;
::

::gathalast
Koṭisatasahassānaṃ, paṭhamo āsi samāgamo.
::

::hangnum
9\.
::

::gatha1
Yadā buddho asamasamo, vasi vebhārapabbate;
::

::gathalast
Navutikoṭisahassānaṃ, dutiyo āsi samāgamo.
::

::hangnum
10\.
::

::gatha1
Puna cārikaṃ pakkante, gāmanigamaraṭṭhato;
::

::gathalast
Asītikoṭisahassānaṃ, tatiyo āsi samāgamo.
::

::hangnum
11\.
::

::gatha1
Ahaṃ tena samayena, jaṭilo nāma raṭṭhiko;
::

::gathalast
Sambuddhappamukhaṃ saṅghaṃ, sabhattaṃ dussamadāsahaṃ.
::

::hangnum
12\.
::

::gatha1
Sopi maṃ buddho byākāsi, saṅghamajjhe nisīdiya;
::

::gathalast
‘‘Satasahassito kappe, ayaṃ buddho bhavissati.
::

::hangnum
13\.
::

::gatha1
‘‘Padhānaṃ {pb:V:2.0330} padahitvāna…pe… {pb:T:2.0478} hessāma sammukhā imaṃ’’.
::

::hangnum
14\.
::

::gatha1
Tassāpi vacanaṃ sutvā, uttariṃ vatamadhiṭṭhahiṃ;
::

::gathalast
Akāsiṃ uggadaḷhaṃ dhitiṃ, dasapāramipūriyā.
::

::hangnum
15\.
::

::gatha1
Byāhatā titthiyā sabbe, vimanā dummanā tadā;
::

::gathalast
Na tesaṃ keci paricaranti, raṭṭhato nicchubhanti te.
::

::hangnum
16\.
::

::gatha1
Sabbe {pb:P:0.0036} tattha samāgantvā, upagacchuṃ buddhasantike;
::

::gathalast
Tuvaṃ nātho mahāvīra, saraṇaṃ hohi cakkhuma.
::

::hangnum
17\.
::

::gatha1
Anukampako kāruṇiko, hitesī sabbapāṇinaṃ;
::

::gathalast
Sampatte titthiye sabbe, pañcasīle patiṭṭhapi.
::

::hangnum
18\.
::

::gatha1
Evaṃ nirākulaṃ āsi, suññataṃ titthiyehi taṃ;
::

::gathalast
Vicittaṃ arahantehi, vasībhūtehi tādihi.
::

::hangnum
19\.
::

::gatha1
Nagaraṃ {pb:M:2.0345} haṃsavatī nāma, ānando nāma khattiyo;
::

::gathalast
Sujātā nāma janikā, padumuttarassa satthuno.
::

::hangnum
20\.
::

::gatha1
Dasavassasahassāni, agāraṃ ajjha so vasi;
::

::gathalast
Naravāhano yaso vasavattī {note:nārivāhano yasavatī (syā. kaṃ.)}, tayo pāsādamuttamā.
::

::hangnum
21\.
::

::gatha1
Ticattārīsasahassāni, nāriyo samalaṅkatā;
::

::gathalast
Vasudattā nāma nārī, uttamo nāma atrajo.
::

::hangnum
22\.
::

::gatha1
Nimitte caturo disvā, pāsādenābhinikkhami;
::

::gathalast
Sattāhaṃ padhānacāraṃ, acarī purisuttamo.
::

::hangnum
23\.
::

::gatha1
Brahmunā {pb:T:2.0480} yācito santo, padumuttaro vināyako;
::

::gathalast
Vatti cakkaṃ mahāvīro, mithiluyyānamuttame.
::

::hangnum
24\.
::

::gatha1
Devalo ca sujāto ca, ahesuṃ aggasāvakā;
::

::gathalast
Sumano nāmupaṭṭhāko, padumuttarassa mahesino.
::

::hangnum
25\.
::

::gatha1
Amitā ca asamā ca, ahesuṃ aggasāvikā;
::

::gathalast
Bodhi tassa bhagavato, salaloti pavuccati.
::

::hangnum
26\.
::

::gatha1
Vitiṇṇo ceva {note:amito ceva (syā.)} tisso ca, ahesuṃ aggupaṭṭhakā;
::

::gathalast
Haṭṭhā ceva vicittā ca, ahesuṃ aggupaṭṭhikā.
::

::hangnum
27\.
::

::gatha1
Aṭṭhapaṇṇāsaratanaṃ, accuggato mahāmuni;
::

::gathalast
Kañcanagghiyasaṅkāso, dvattiṃsavaralakkhaṇo.
::

::hangnum
28\.
::

::gatha1
Kuṭṭā {pb:V:2.0331} kavāṭā bhittī ca, rukkhā nagasiluccayā;
::

::gathalast
Na tassāvaraṇaṃ atthi, samantā dvādasayojane.
::

::hangnum
29\.
::

::gatha1
Vassasatasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
30\.
::

::gatha1
Santāretvā bahujanaṃ, chinditvā sabbasaṃsayaṃ;
::

::gathalast
Jalitvā aggikkhandhova nibbuto so sasāvako.
::

::hangnum
31\.
::

::gatha1
Padumuttaro jino buddho, nandārāmamhi nibbuto;
::

::gathalast
Tatthevassa thūpavaro, dvādasubbedhayojanoti.
::

::centre
Padumuttarassa bhagavato vaṃso dasamo.
::

### 13. Sumedhabuddhavaṃso

::hangnum
1\.
::

::gatha1
Padumuttarassa {pb:T:2.0481}{pb:M:2.0346}{pb:P:0.0037} aparena, sumedho nāma nāyako;
::

::gathalast
Durāsado uggatejo, sabbalokuttamo muni.
::

::hangnum
2\.
::

::gatha1
Pasannanetto sumukho, brahā uju patāpavā;
::

::gathalast
Hitesī sabbasattānaṃ, bahū mocesi bandhanā.
::

::hangnum
3\.
::

::gatha1
Yadā buddho pāpuṇitvā, kevalaṃ bodhimuttamaṃ;
::

::gathalast
Sudassanamhi nagare, dhammacakkaṃ pavattayi.
::

::hangnum
4\.
::

::gatha1
Tassāpi abhisamayā tīṇi, ahesuṃ dhammadesane;
::

::gathalast
Koṭisatasahassānaṃ, paṭhamābhisamayo ahu.
::

::hangnum
5\.
::

::gatha1
Punāparaṃ kumbhakaṇṇaṃ, yakkhaṃ so damayī jino;
::

::gathalast
Navutikoṭisahassānaṃ, dutiyābhisamayo ahu.
::

::hangnum
6\.
::

::gatha1
Punāparaṃ amitayaso, catusaccaṃ pakāsayi;
::

::gathalast
Asītikoṭisahassānaṃ, tatiyābhisamayo ahu.
::

::hangnum
7\.
::

::gatha1
Sannipātā tayo āsuṃ, sumedhassa mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
8\.
::

::gatha1
Sudassanaṃ {pb:V:2.0332} nāma nagaraṃ, upagañchi jino yadā;
::

::gathalast
Tadā khīṇāsavā bhikkhū, samiṃsu satakoṭiyo.
::

::hangnum
9\.
::

::gatha1
Punāparaṃ devakūṭe, bhikkhūnaṃ kathinatthate;
::

::gathalast
Tadā navutikoṭīnaṃ, dutiyo āsi samāgamo.
::

::hangnum
10\.
::

::gatha1
Punāparaṃ {pb:T:2.0482} dasabalo, yadā carati cārikaṃ;
::

::gathalast
Tadā asītikoṭīnaṃ, tatiyo āsi samāgamo.
::

::hangnum
11\.
::

::gatha1
Ahaṃ tena samayena, uttaro nāma māṇavo;
::

::gathalast
Asītikoṭiyo mayhaṃ, ghare sannicitaṃ dhanaṃ.
::

::hangnum
12\.
::

::gatha1
Kevalaṃ sabbaṃ datvāna, sasaṅghe lokanāyake;
::

::gathalast
Saraṇaṃ tassupagañchiṃ, pabbajjañcābhirocayiṃ.
::

::hangnum
13\.
::

::gatha1
Sopi maṃ buddho byākāsi, karonto anumodanaṃ;
::

::gathalast
‘‘Tiṃsakappasahassamhi, ayaṃ buddho bhavissati.
::

::hangnum
14\.
::

::gatha1
‘‘Padhānaṃ {pb:M:2.0347} padahitvāna…pe… {pb:T:2.0483} hessāma sammukhā imaṃ’’.
::

::hangnum
15\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
16\.
::

::gatha1
Suttantaṃ vinayañcāpi, navaṅgaṃ satthusāsanaṃ;
::

::gathalast
Sabbaṃ pariyāpuṇitvāna, sobhayiṃ jinasāsanaṃ.
::

::hangnum
17\.
::

::gatha1
Tatthappamatto {pb:T:2.0484}{pb:P:0.0038} viharanto, nisajjaṭṭhānacaṅkame;
::

::gathalast
Abhiññāsu pāramiṃ gantvā, brahmalokamagañchahaṃ.
::

::hangnum
18\.
::

::gatha1
Sudassanaṃ nāma nagaraṃ, sudatto nāma khattiyo;
::

::gathalast
Sudattā nāma janikā, sumedhassa mahesino.
::

::hangnum
19\.
::

::gatha1
Navavassasahassāni, agāraṃ ajjha so vasi;
::

::gathalast
Sucandakañcanasirivaḍḍhā, tayo pāsādamuttamā.
::

::hangnum
20\.
::

::gatha1
Tisoḷasasahassāni, nāriyo samalaṅkatā;
::

::gathalast
Sumanā nāma sā nārī, punabbasu nāma atrajo.
::

::hangnum
21\.
::

::gatha1
Nimitte caturo disvā, hatthiyānena nikkhami;
::

::gathalast
Anūnakaṃ aḍḍhamāsaṃ, padhānaṃ padahī jino.
::

::hangnum
22\.
::

::gatha1
Brahmunā yācito santo, sumedho lokanāyako;
::

::gathalast
Vatti cakkaṃ mahāvīro, sudassanuyyānamuttame.
::

::hangnum
23\.
::

::gatha1
Saraṇo {pb:V:2.0333} sabbakāmo ca, ahesuṃ aggasāvakā;
::

::gathalast
Sāgaro nāmupaṭṭhāko, sumedhassa mahesino.
::

::hangnum
24\.
::

::gatha1
Rāmā ceva surāmā ca, ahesuṃ aggasāvikā;
::

::gathalast
Bodhi tassa bhagavato, mahānīpoti vuccati.
::

::hangnum
25\.
::

::gatha1
Uruvelā yasavā ca, ahesuṃ aggupaṭṭhakā;
::

::gathalast
Yasodharā sirimā ca {note:yasā nāma sirimā ca (syā. kaṃ.)}, ahesuṃ aggupaṭṭhikā.
::

::hangnum
26\.
::

::gatha1
Aṭṭhāsītiratanāni, accuggato mahāmuni;
::

::gathalast
Obhāseti disā sabbā, cando tāragaṇe yathā.
::

::hangnum
27\.
::

::gatha1
Cakkavattimaṇī {pb:T:2.0485} nāma, yathā tapati yojanaṃ;
::

::gathalast
Tatheva tassa ratanaṃ, samantā pharati yojanaṃ.
::

::hangnum
28\.
::

::gatha1
Navutivassasahassāni{pb:M:2.0348}, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
29\.
::

::gatha1
Tevijjachaḷabhiññehi, balappattehi tādihi;
::

::gathalast
Samākulamidaṃ āsi, arahantehi sādhuhi.
::

::hangnum
30\.
::

::gatha1
Tepi sabbe amitayasā, vippamuttā nirūpadhī;
::

::gathalast
Ñāṇālokaṃ dassayitvā, nibbutā te mahāyasā.
::

::hangnum
31\.
::

::gatha1
Sumedho jinavaro buddho, medhārāmamhi nibbuto;
::

::gathalast
Dhātuvitthārikaṃ āsi, tesu tesu padesatoti.
::

::centre
Sumedhassa bhagavato vaṃso ekādasamo.
::

### 14. Sujātabuddhavaṃso

::hangnum
1\.
::

::gatha1
Tattheva {pb:P:0.0039} maṇḍakappamhi, sujāto nāma nāyako;
::

::gathalast
Sīhahanusabhakkhandho, appameyyo durāsado.
::

::hangnum
2\.
::

::gatha1
Candova vimalo suddho, sataraṃsīva patāpavā;
::

::gathalast
Evaṃ sobhati sambuddho, jalanto siriyā sadā.
::

::hangnum
3\.
::

::gatha1
Pāpuṇitvāna {pb:V:2.0334} sambuddho, kevalaṃ bodhimuttamaṃ;
::

::gathalast
Sumaṅgalamhi nagare, dhammacakkaṃ pavattayi.
::

::hangnum
4\.
::

::gatha1
Desente {pb:T:2.0486} {note:desento (syā. kaṃ.)} pavaraṃ dhammaṃ, sujāte lokanāyake {note:sujāto lokanāyako (syā. kaṃ.)};
::

::gathalast
Asītikoṭī abhisamiṃsu, paṭhame dhammadesane.
::

::hangnum
5\.
::

::gatha1
Yadā sujāto amitayaso, deve vassaṃ upāgami;
::

::gathalast
Sattatiṃsasatasahassānaṃ, dutiyābhisamayo ahu.
::

::hangnum
6\.
::

::gatha1
Yadā sujāto asamasamo, upagacchi pitusantikaṃ;
::

::gathalast
Saṭṭhisatasahassānaṃ {note:sattatiṃsasahassānaṃ (sī.)}, tatiyābhisamayo ahu.
::

::hangnum
7\.
::

::gatha1
Sannipātā tayo āsuṃ, sujātassa mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
8\.
::

::gatha1
Abhiññābalappattānaṃ{pb:M:2.0349}, appattānaṃ bhavābhave;
::

::gathalast
Saṭṭhisatasahassāni, paṭhamaṃ sannipatiṃsu te.
::

::hangnum
9\.
::

::gatha1
Punāparaṃ sannipāte, tidivorohaṇe jine;
::

::gathalast
Paññāsasatasahassānaṃ, dutiyo āsi samāgamo.
::

::hangnum
10\.
::

::gatha1
Upasaṅkamanto narāsabhaṃ, tassa yo aggasāvako;
::

::gathalast
Catūhi satasahassehi, sambuddhaṃ upasaṅkami.
::

::hangnum
11\.
::

::gatha1
Ahaṃ tena samayena, catudīpamhi issaro;
::

::gathalast
Antalikkhacaro āsiṃ, cakkavattī mahabbalo.
::

::hangnum
12\.
::

::gatha1
Loke acchariyaṃ disvā, abbhutaṃ lomahaṃsanaṃ;
::

::gathalast
Upagantvāna vandiṃ so, sujātaṃ lokanāyakaṃ.
::

::hangnum
13\.
::

::gatha1
Catudīpe mahārajjaṃ, ratane satta uttame;
::

::gathalast
Buddhe niyyādayitvāna, pabbajiṃ tassa santike.
::

::hangnum
14\.
::

::gatha1
Ārāmikā janapade, uṭṭhānaṃ paṭipiṇḍiya;
::

::gathalast
Upanenti {pb:T:2.0487} bhikkhusaṅghassa, paccayaṃ sayanāsanaṃ.
::

::hangnum
15\.
::

::gatha1
Sopi maṃ buddho {note:tadā (syā. kaṃ.)} byākāsi, dasasahassimhi issaro;
::

::gathalast
‘‘Tiṃsakappasahassamhi, ayaṃ buddho bhavissati.
::

::hangnum
16\.
::

::gatha1
‘‘Padhānaṃ {pb:P:0.0040} padahitvāna…pe… hessāma sammukhā imaṃ’’.
::

::hangnum
17\.
::

::gatha1
Tassāpi vacanaṃ sutvā, bhiyyo hāsaṃ janesahaṃ;
::

::gathalast
Adhiṭṭhahiṃ vataṃ uggaṃ, dasapāramipūriyā.
::

::hangnum
18\.
::

::gatha1
Suttantaṃ {pb:V:2.0335} vinayañcāpi, navaṅgaṃ satthusāsanaṃ;
::

::gathalast
Sabbaṃ pariyāpuṇitvāna, sobhayiṃ jinasāsanaṃ.
::

::hangnum
19\.
::

::gatha1
Tatthappamatto viharanto, brahmaṃ bhāvetva bhāvanaṃ;
::

::gathalast
Abhiññāpāramiṃ gantvā, brahmalokamagañchahaṃ.
::

::hangnum
20\.
::

::gatha1
Sumaṅgalaṃ nāma nagaraṃ, uggato nāma khattiyo;
::

::gathalast
Mātā pabhāvatī nāma, sujātassa mahesino.
::

::hangnum
21\.
::

::gatha1
Navavassasahassāni{pb:T:2.0489}, agāraṃ ajjha so vasi;
::

::gathalast
Sirī upasirī nando, tayo pāsādamuttamā.
::

::hangnum
22\.
::

::gatha1
Tevīsatisahassāni{pb:M:2.0350}, nāriyo samalaṅkatā;
::

::gathalast
Sirinandā nāma nārī, upaseno nāma atrajo.
::

::hangnum
23\.
::

::gatha1
Nimitte caturo disvā, assayānena nikkhami;
::

::gathalast
Anūnanavamāsāni, padhānaṃ padahī jino.
::

::hangnum
24\.
::

::gatha1
Brahmunā yācito santo, sujāto lokanāyako;
::

::gathalast
Vatti cakkaṃ mahāvīro, sumaṅgaluyyānamuttame.
::

::hangnum
25\.
::

::gatha1
Sudassano sudevo ca, ahesuṃ aggasāvakā;
::

::gathalast
Nārado nāmupaṭṭhāko, sujātassa mahesino.
::

::hangnum
26\.
::

::gatha1
Nāgā ca nāgasamālā ca, ahesuṃ aggasāvikā;
::

::gathalast
Bodhi tassa bhagavato, mahāveḷūti vuccati.
::

::hangnum
27\.
::

::gatha1
So ca rukkho ghanakkhandho {note:ghanaruciro (sī. ka.)}, acchiddo hoti pattiko;
::

::gathalast
Uju vaṃso brahā hoti, dassanīyo manoramo.
::

::hangnum
28\.
::

::gatha1
Ekakkhandho pavaḍḍhitvā, tato sākhā pabhijjati;
::

::gathalast
Yathā subaddho morahattho, evaṃ sobhati so dumo.
::

::hangnum
29\.
::

::gatha1
Na tassa kaṇṭakā honti, nāpi chiddaṃ mahā ahu;
::

::gathalast
Vitthiṇṇasākho aviralo, sandacchāyo manoramo.
::

::hangnum
30\.
::

::gatha1
Sudatto ceva citto ca, ahesuṃ aggupaṭṭhakā;
::

::gathalast
Subhaddā ca padumā ca, ahesuṃ aggupaṭṭhikā.
::

::hangnum
31\.
::

::gatha1
Paññāsaratano {pb:T:2.0490} āsi, uccattanena so jino;
::

::gathalast
Sabbākāravarūpeto, sabbaguṇamupāgato.
::

::hangnum
32\.
::

::gatha1
Tassa pabhā asamasamā, niddhāvati samantato;
::

::gathalast
Appamāṇo atuliyo, opammehi anūpamo.
::

::hangnum
33\.
::

::gatha1
Navutivassasahassāni{pb:V:2.0336}, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
34\.
::

::gatha1
Yathāpi sāgare ūmī, gagane tārakā yathā;
::

::gathalast
Evaṃ tadā pāvacanaṃ, arahantehi cittitaṃ {note:cittakaṃ (syā. kaṃ.)}.
::

::hangnum
35\.
::

::gatha1
So {pb:M:2.0351}{pb:P:0.0041} ca buddho asamasamo, guṇāni ca tāni atuliyāni;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
36\.
::

::gatha1
Sujāto jinavaro buddho, silārāmamhi nibbuto;
::

::gathalast
Tattheva tassa cetiyo {note:tattheva cetiyo satthu (syā. kaṃ.)}, tīṇigāvutamuggatoti.
::

::centre
Sujātassa bhagavato vaṃso dvādasamo.
::

### 15. Piyadassībuddhavaṃso

::hangnum
1\.
::

::gatha1
Sujātassa aparena, sayambhū lokanāyako;
::

::gathalast
Durāsado asamasamo, piyadassī mahāyaso.
::

::hangnum
2\.
::

::gatha1
Sopi {pb:T:2.0491} buddho amitayaso, ādiccova virocati;
::

::gathalast
Sabbaṃ tamaṃ nihantvāna, dhammacakkaṃ pavattayi.
::

::hangnum
3\.
::

::gatha1
Tassāpi atulatejassa, ahesuṃ abhisamayā tayo;
::

::gathalast
Koṭisatasahassānaṃ, paṭhamābhisamayo ahu.
::

::hangnum
4\.
::

::gatha1
Sudassano devarājā, micchādiṭṭhimarocayi;
::

::gathalast
Tassa diṭṭhiṃ vinodento, satthā dhammamadesayi.
::

::hangnum
5\.
::

::gatha1
Janasannipāto atulo, mahāsannipatī tadā;
::

::gathalast
Navutikoṭisahassānaṃ, dutiyābhisamayo ahu.
::

::hangnum
6\.
::

::gatha1
Yadā doṇamukhaṃ hatthiṃ, vinesi narasārathi;
::

::gathalast
Asītikoṭisahassānaṃ, tatiyābhisamayo ahu.
::

::hangnum
7\.
::

::gatha1
Sannipātā tayo āsuṃ, tassāpi piyadassino;
::

::gathalast
Koṭisatasahassānaṃ, paṭhamo āsi samāgamo.
::

::hangnum
8\.
::

::gatha1
Tato {pb:V:2.0337} paraṃ navutikoṭī, samiṃsu ekato munī;
::

::gathalast
Tatiye sannipātamhi, asītikoṭiyo ahū.
::

::hangnum
9\.
::

::gatha1
Ahaṃ tena samayena, kassapo nāma brāhmaṇo {note:mānavo (syā. kaṃ.)};
::

::gathalast
Ajjhāyako mantadharo, tiṇṇaṃ vedāna pāragū.
::

::hangnum
10\.
::

::gatha1
Tassa {pb:M:2.0352} dhammaṃ suṇitvāna, pasādaṃ janayiṃ ahaṃ;
::

::gathalast
Koṭisatasahassehi, saṅghārāmaṃ amāpayiṃ.
::

::hangnum
11\.
::

::gatha1
Tassa datvāna ārāmaṃ, haṭṭho saṃviggamānaso;
::

::gathalast
Saraṇe pañca sīle ca {note:saraṇaṃ pañcasīlañca (sī.)}, daḷhaṃ katvā samādiyiṃ.
::

::hangnum
12\.
::

::gatha1
Sopi {pb:T:2.0492} maṃ buddho byākāsi, saṅghamajjhe nisīdiya;
::

::gathalast
‘‘Aṭṭhārase kappasate, ayaṃ buddho bhavissati.
::

::hangnum
13\.
::

::gatha1
‘‘Padhānaṃ {pb:P:0.0042} padahitvāna…pe… {pb:T:2.0493} hessāma sammukhā imaṃ’’.
::

::hangnum
14\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
15\.
::

::gatha1
Sudhaññaṃ nāma nagaraṃ, sudatto nāma khattiyo;
::

::gathalast
Candā nāmāsi janikā, piyadassissa satthuno.
::

::hangnum
16\.
::

::gatha1
Navavassasahassāni, agāraṃ ajjha so vasi;
::

::gathalast
Sunimmalavimalagiriguhā, tayo pāsādamuttamā.
::

::hangnum
17\.
::

::gatha1
Tettiṃsasahassāni ca, nāriyo samalaṅkatā;
::

::gathalast
Vimalā nāma nārī ca, kañcanāveḷo nāma atrajo.
::

::hangnum
18\.
::

::gatha1
Nimitte {pb:T:2.0494} caturo disvā, rathayānena nikkhami;
::

::gathalast
Chamāsaṃ padhānacāraṃ, acarī purisuttamo.
::

::hangnum
19\.
::

::gatha1
Brahmunā yācito santo, piyadassī mahāmuni;
::

::gathalast
Vatti cakkaṃ mahāvīro, usabhuyyāne manorame.
::

::hangnum
20\.
::

::gatha1
Pālito sabbadassī ca, ahesuṃ aggasāvakā;
::

::gathalast
Sobhito nāmupaṭṭhāko, piyadassissa satthuno.
::

::hangnum
21\.
::

::gatha1
Sujātā dhammadinnā ca, ahesuṃ aggasāvikā;
::

::gathalast
Bodhi tassa bhagavato, kakudhoti pavuccati.
::

::hangnum
22\.
::

::gatha1
Sandhako dhammako ceva, ahesuṃ aggupaṭṭhakā;
::

::gathalast
Visākhā dhammadinnā ca, ahesuṃ aggupaṭṭhikā.
::

::hangnum
23\.
::

::gatha1
Sopi {pb:M:2.0353}{pb:V:2.0338} buddho amitayaso, dvattiṃsavaralakkhaṇo;
::

::gathalast
Asītihatthamubbedho, sālarājāva dissati.
::

::hangnum
24\.
::

::gatha1
Aggicandasūriyānaṃ, natthi tādisikā pabhā;
::

::gathalast
Yathā ahu pabhā tassa, asamassa mahesino.
::

::hangnum
25\.
::

::gatha1
Tassāpi devadevassa, āyu tāvatakaṃ ahu;
::

::gathalast
Navutivassasahassāni, loke aṭṭhāsi cakkhumā.
::

::hangnum
26\.
::

::gatha1
Sopi buddho asamasamo, yugānipi tāni atuliyāni;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
27\.
::

::gatha1
Piyadassī munivaro, assatthārāmamhi nibbuto;
::

::gathalast
Tatthevassa jinathūpo, tīṇiyojanamuggatoti.
::

::centre
Piyadassissa bhagavato vaṃso terasamo.
::

### 16. Atthadassībuddhavaṃso

::hangnum
1\.
::

::gatha1
Tattheva {pb:T:2.0495}{pb:P:0.0043} maṇḍakappamhi, atthadassī mahāyaso;
::

::gathalast
Mahātamaṃ nihantvāna, patto sambodhimuttamaṃ.
::

::hangnum
2\.
::

::gatha1
Brahmunā yācito santo, dhammacakkaṃ pavattayi;
::

::gathalast
Amatena tappayī lokaṃ, dasasahassisadevakaṃ.
::

::hangnum
3\.
::

::gatha1
Tassāpi lokanāthassa, ahesuṃ abhisamayā tayo;
::

::gathalast
Koṭisatasahassānaṃ, paṭhamābhisamayo ahu.
::

::hangnum
4\.
::

::gatha1
Yadā buddho atthadassī, carate devacārikaṃ;
::

::gathalast
Koṭisatasahassānaṃ, dutiyābhisamayo ahu.
::

::hangnum
5\.
::

::gatha1
Punāparaṃ yadā buddho, desesi pitusantike;
::

::gathalast
Koṭisatasahassānaṃ, tatiyābhisamayo ahu.
::

::hangnum
6\.
::

::gatha1
Sannipātā tayo āsuṃ, tassāpi ca mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
7\.
::

::gatha1
Aṭṭhanavutisahassānaṃ{pb:V:2.0339}, paṭhamo āsi samāgamo;
::

::gathalast
Aṭṭhāsītisahassānaṃ, dutiyo āsi samāgamo.
::

::hangnum
8\.
::

::gatha1
Aṭṭhasattatisatasahassānaṃ{pb:M:2.0354}, tatiyo āsi samāgamo;
::

::gathalast
Anupādā vimuttānaṃ, vimalānaṃ mahesinaṃ.
::

::hangnum
9\.
::

::gatha1
Ahaṃ tena samayena, jaṭilo uggatāpano;
::

::gathalast
Susīmo nāma nāmena, mahiyā seṭṭhasammato.
::

::hangnum
10\.
::

::gatha1
Dibbaṃ {pb:T:2.0496} mandāravaṃ pupphaṃ, padumaṃ pārichattakaṃ;
::

::gathalast
Devalokāharitvāna, sambuddhamabhipūjayiṃ.
::

::hangnum
11\.
::

::gatha1
Sopi maṃ buddho byākāsi, atthadassī mahāmuni;
::

::gathalast
‘‘Aṭṭhārase kappasate, ayaṃ buddho bhavissati.
::

::hangnum
12\.
::

::gatha1
‘‘Padhānaṃ padahitvāna…pe… hessāma sammukhā imaṃ’’.
::

::hangnum
13\.
::

::gatha1
Tassāpi vacanaṃ sutvā, haṭṭho {note:tuṭṭho (syā. kaṃ.)} saṃviggamānaso;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
14\.
::

::gatha1
Sobhaṇaṃ nāma nagaraṃ, sāgaro nāma khattiyo;
::

::gathalast
Sudassanā nāma janikā, atthadassissa satthuno.
::

::hangnum
15\.
::

::gatha1
Dasavassasahassāni, agāraṃ ajjha so vasi;
::

::gathalast
Amaragiri sugiri vāhanā, tayo pāsādamuttamā.
::

::hangnum
16\.
::

::gatha1
Tettiṃsañca {pb:T:2.0498} sahassāni, nāriyo samalaṅkatā;
::

::gathalast
Visākhā nāma nārī ca, selo nāmāsi atrajo.
::

::hangnum
17\.
::

::gatha1
Nimitte {pb:P:0.0044} caturo disvā, assayānena nikkhami;
::

::gathalast
Anūnaaṭṭhamāsāni, padhānaṃ padahī jino.
::

::hangnum
18\.
::

::gatha1
Brahmunā yācito santo, atthadassī mahāyaso;
::

::gathalast
Vatti cakkaṃ mahāvīro, anomuyyāne narāsabho.
::

::hangnum
19\.
::

::gatha1
Santo ca upasanto ca, ahesuṃ aggasāvakā;
::

::gathalast
Abhayo nāmupaṭṭhāko, atthadassissa satthuno.
::

::hangnum
20\.
::

::gatha1
Dhammā ceva sudhammā ca, ahesuṃ aggasāvikā;
::

::gathalast
Bodhi tassa bhagavato, campakoti pavuccati.
::

::hangnum
21\.
::

::gatha1
Nakulo ca nisabho ca, ahesuṃ aggupaṭṭhakā;
::

::gathalast
Makilā ca sunandā ca, ahesuṃ aggupaṭṭhikā.
::

::hangnum
22\.
::

::gatha1
Sopi {pb:M:2.0355}{pb:V:2.0340} buddho asamasamo, asītihatthamuggato;
::

::gathalast
Sobhate sālarājāva, uḷurājāva pūrito.
::

::hangnum
23\.
::

::gatha1
Tassa pākatikā raṃsī, anekasatakoṭiyo;
::

::gathalast
Uddhaṃ adho dasa disā, pharanti yojanaṃ sadā.
::

::hangnum
24\.
::

::gatha1
Sopi buddho narāsabho, sabbasattuttamo muni;
::

::gathalast
Vassasatasahassāni, loke aṭṭhāsi cakkhumā.
::

::hangnum
25\.
::

::gatha1
Atulaṃ dassetvā obhāsaṃ, virocetvā sadevake {note:atulaṃ dassayitvāna, obhāsetvā sadevake (sī. ka.)};
::

::gathalast
Sopi aniccataṃ patto, yathaggupādānasaṅkhayā.
::

::hangnum
26\.
::

::gatha1
Atthadassī {pb:T:2.0499} jinavaro, anomārāmamhi nibbuto;
::

::gathalast
Dhātuvitthārikaṃ āsi, tesu tesu padesatoti.
::

::centre
Atthadassissa bhagavato vaṃso cuddasamo.
::

### 17. Dhammadassībuddhavaṃso

::hangnum
1\.
::

::gatha1
Tattheva {pb:P:0.0045} maṇḍakappamhi, dhammadassī mahāyaso;
::

::gathalast
Tamandhakāraṃ vidhamitvā, atirocati sadevake.
::

::hangnum
2\.
::

::gatha1
Tassāpi atulatejassa, dhammacakkappavattane;
::

::gathalast
Koṭisatasahassānaṃ, paṭhamābhisamayo ahu.
::

::hangnum
3\.
::

::gatha1
Yadā buddho dhammadassī, vinesi sañjayaṃ isiṃ;
::

::gathalast
Tadā navutikoṭīnaṃ, dutiyābhisamayo ahu.
::

::hangnum
4\.
::

::gatha1
Yadā sakko upāgañchi, sapariso vināyakaṃ;
::

::gathalast
Tadā asītikoṭīnaṃ, tatiyābhisamayo ahu.
::

::hangnum
5\.
::

::gatha1
Tassāpi devadevassa, sannipātā tayo ahuṃ {note:āsuṃ (sī. syā.)};
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
6\.
::

::gatha1
Yadā buddho dhammadassī, saraṇe vassaṃ upāgami;
::

::gathalast
Tadā koṭisatasahassānaṃ {note:koṭisahassānaṃ (sī. syā. kaṃ.)}, paṭhamo āsi samāgamo.
::

::hangnum
7\.
::

::gatha1
Punāparaṃ {pb:V:2.0341} yadā buddho, devato eti mānusaṃ;
::

::gathalast
Tadāpi satakoṭīnaṃ, dutiyo āsi samāgamo.
::

::hangnum
8\.
::

::gatha1
Punāparaṃ {pb:T:2.0500}{pb:M:2.0356} yadā buddho, pakāsesi dhute guṇe;
::

::gathalast
Tadā asītikoṭīnaṃ, tatiyo āsi samāgamo.
::

::hangnum
9\.
::

::gatha1
Ahaṃ tena samayena, sakko āsiṃ purindado;
::

::gathalast
Dibbena gandhamālena, turiyenābhipūjayiṃ.
::

::hangnum
10\.
::

::gatha1
Sopi maṃ buddho byākāsi, devamajjhe nisīdiya;
::

::gathalast
‘‘Aṭṭhārase kappasate, ayaṃ buddho bhavissati.
::

::hangnum
11\.
::

::gatha1
‘‘Padhānaṃ padahitvāna…pe… {pb:T:2.0501} hessāma sammukhā imaṃ’’.
::

::hangnum
12\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
13\.
::

::gatha1
Saraṇaṃ nāma nagaraṃ, saraṇo nāma khattiyo;
::

::gathalast
Sunandā nāma janikā, dhammadassissa satthuno.
::

::hangnum
14\.
::

::gatha1
Aṭṭhavassasahassāni{pb:T:2.0502}, agāraṃ ajjha so vasi;
::

::gathalast
Arajo virajo sudassano, tayo pāsādamuttamā.
::

::hangnum
15\.
::

::gatha1
Ticattārīsasahassāni {note:cattālīsasahassāni (syā. kaṃ.)}, nāriyo samalaṅkatā;
::

::gathalast
Vicikoḷi nāma nārī, atrajo puññavaḍḍhano.
::

::hangnum
16\.
::

::gatha1
Nimitte {pb:P:0.0046} caturo disvā, pāsādenābhinikkhami;
::

::gathalast
Sattāhaṃ padhānacāraṃ, acarī purisuttamo.
::

::hangnum
17\.
::

::gatha1
Brahmunā yācito santo, dhammadassī narāsabho;
::

::gathalast
Vatti cakkaṃ mahāvīro, migadāye naruttamo.
::

::hangnum
18\.
::

::gatha1
Padumo phussadevo ca, ahesuṃ aggasāvakā;
::

::gathalast
Sunetto {note:sudatto (syā. kaṃ.)} nāmupaṭṭhāko, dhammadassissa satthuno.
::

::hangnum
19\.
::

::gatha1
Khemā ca saccanāmā ca, ahesuṃ aggasāvikā;
::

::gathalast
Bodhi tassa bhagavato, bimbijāloti vuccati.
::

::hangnum
20\.
::

::gatha1
Subhaddo kaṭissaho ceva, ahesuṃ aggupaṭṭhakā;
::

::gathalast
Sāḷiyā {note:sālisā (syā. kaṃ.)} ca kaḷiyā ca, ahesuṃ aggupaṭṭhikā.
::

::hangnum
21\.
::

::gatha1
Sopi {pb:M:2.0357} buddho asamasamo, asītihatthamuggato;
::

::gathalast
Atirocati tejena, dasasahassimhi dhātuyā.
::

::hangnum
22\.
::

::gatha1
Suphullo {pb:V:2.0342} sālarājāva, vijjūva gagane yathā;
::

::gathalast
Majjhanhikeva sūriyo, evaṃ so upasobhatha.
::

::hangnum
23\.
::

::gatha1
Tassāpi atulatejassa, samakaṃ āsi jīvitaṃ;
::

::gathalast
Vassasatasahassāni, loke aṭṭhāsi cakkhumā.
::

::hangnum
24\.
::

::gatha1
Obhāsaṃ {pb:T:2.0503} dassayitvāna, vimalaṃ katvāna sāsanaṃ;
::

::gathalast
Cavi candova gagane, nibbuto so sasāvako.
::

::hangnum
25\.
::

::gatha1
Dhammadassī mahāvīro, sālārāmamhi nibbuto;
::

::gathalast
Tatthevassa thūpavaro, tīṇiyojanamuggatoti.
::

::centre
Dhammadassissa bhagavato vaṃso pannarasamo.
::

### 18. Siddhatthabuddhavaṃso

::hangnum
1\.
::

::gatha1
Dhammadassissa {pb:P:0.0047} aparena, siddhattho nāma nāyako;
::

::gathalast
Nihanitvā tamaṃ sabbaṃ, sūriyo abbhuggato yathā.
::

::hangnum
2\.
::

::gatha1
Sopi patvāna sambodhiṃ, santārento sadevakaṃ;
::

::gathalast
Abhivassi dhammameghena, nibbāpento sadevakaṃ.
::

::hangnum
3\.
::

::gatha1
Tassāpi atulatejassa, ahesuṃ abhisamayā tayo;
::

::gathalast
Koṭisatasahassānaṃ, paṭhamābhisamayo ahu.
::

::hangnum
4\.
::

::gatha1
Punāparaṃ bhīmarathe {note:himaraṭṭhe (ka.)}, yadā āhani dundubhiṃ;
::

::gathalast
Tadā navutikoṭīnaṃ, dutiyābhisamayo ahu.
::

::hangnum
5\.
::

::gatha1
Yadā buddho dhammaṃ desesi, vebhāre so puruttame;
::

::gathalast
Tadā navutikoṭīnaṃ, tatiyābhisamayo ahu.
::

::hangnum
6\.
::

::gatha1
Sannipātā tayo āsuṃ, tasmimpi dvipaduttame;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
7\.
::

::gatha1
Koṭisatānaṃ {pb:T:2.0504}{pb:M:2.0358} navutīnaṃ {note:navutiyā (syā. kaṃ.)}, asītiyāpi ca koṭinaṃ;
::

::gathalast
Ete āsuṃ tayo ṭhānā, vimalānaṃ samāgame.
::

::hangnum
8\.
::

::gatha1
Ahaṃ {pb:V:2.0343} tena samayena, maṅgalo nāma tāpaso;
::

::gathalast
Uggatejo duppasaho, abhiññābalasamāhito.
::

::hangnum
9\.
::

::gatha1
Jambuto phalamānetvā {note:phalamāhatvā (sī. syā.)} siddhatthassa adāsahaṃ;
::

::gathalast
Paṭiggahetvā sambuddho, idaṃ vacanamabravi.
::

::hangnum
10\.
::

::gatha1
‘‘Passatha imaṃ tāpasaṃ, jaṭilaṃ uggatāpanaṃ;
::

::gathalast
Catunnavutito kappe, ayaṃ buddho bhavissati.
::

::hangnum
11\.
::

::gatha1
‘‘Padhānaṃ padahitvāna…pe… {pb:T:2.0505} hessāma sammukhā imaṃ’’.
::

::hangnum
12\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
13\.
::

::gatha1
Vebhāraṃ nāma nagaraṃ, udeno nāma khattiyo;
::

::gathalast
Suphassā nāma janikā, siddhatthassa mahesino.
::

::hangnum
14\.
::

::gatha1
Dasavassasahassāni{pb:T:2.0506}, agāraṃ ajjha so vasi;
::

::gathalast
Kokāsuppalakokanadā, tayo pāsādamuttamā.
::

::hangnum
15\.
::

::gatha1
Tisoḷasasahassāni, nāriyo samalaṅkatā;
::

::gathalast
Somanassā nāma sā nārī, anupamo nāma atrajo.
::

::hangnum
16\.
::

::gatha1
Nimitte caturo disvā, sivikāyābhinikkhami;
::

::gathalast
Anūnadasamāsāni, padhānaṃ padahī jino.
::

::hangnum
17\.
::

::gatha1
Brahmunā yācito santo, siddhattho lokanāyako;
::

::gathalast
Vatti {pb:P:0.0048} cakkaṃ mahāvīro, migadāye naruttamo.
::

::hangnum
18\.
::

::gatha1
Sambalo ca sumitto ca, ahesuṃ aggasāvakā;
::

::gathalast
Revato nāmupaṭṭhāko, siddhatthassa mahesino.
::

::hangnum
19\.
::

::gatha1
Sīvalā ca surāmā ca, ahesuṃ aggasāvikā;
::

::gathalast
Bodhi tassa bhagavato, kaṇikāroti vuccati.
::

::hangnum
20\.
::

::gatha1
Suppiyo ca samuddo ca, ahesuṃ aggupaṭṭhakā;
::

::gathalast
Rammā ceva surammā ca, ahesuṃ aggupaṭṭhikā.
::

::hangnum
21\.
::

::gatha1
So {pb:M:2.0359} buddho saṭṭhiratanaṃ, ahosi nabhamuggato;
::

::gathalast
Kañcanagghiyasaṅkāso, dasasahassī virocati.
::

::hangnum
22\.
::

::gatha1
Sopi buddho asamasamo, atulo appaṭipuggalo;
::

::gathalast
Vassasatasahassāni, loke aṭṭhāsi cakkhumā.
::

::hangnum
23\.
::

::gatha1
Vipulaṃ {pb:V:2.0344} pabhaṃ dassayitvā, pupphāpetvāna sāvake;
::

::gathalast
Vilāsetvā samāpatyā, nibbuto so sasāvako.
::

::hangnum
24\.
::

::gatha1
Siddhattho {pb:T:2.0507} munivaro buddho, anomārāmamhi nibbuto;
::

::gathalast
Tatthevassa thūpavaro, catuyojanamuggatoti.
::

::centre
Siddhatthassa bhagavato vaṃso soḷasamo.
::

### 19. Tissabuddhavaṃso

::hangnum
1\.
::

::gatha1
Siddhatthassa aparena, asamo appaṭipuggalo;
::

::gathalast
Anantatejo amitayaso, tisso lokagganāyako.
::

::hangnum
2\.
::

::gatha1
Tamandhakāraṃ vidhamitvā, obhāsetvā sadevakaṃ;
::

::gathalast
Anukampako mahāvīro, loke uppajji cakkhumā.
::

::hangnum
3\.
::

::gatha1
Tassāpi atulā iddhi, atulaṃ sīlaṃ samādhi ca;
::

::gathalast
Sabbattha pāramiṃ gantvā, dhammacakkaṃ pavattayi.
::

::hangnum
4\.
::

::gatha1
So buddho dasasahassimhi, viññāpesi giraṃ suciṃ;
::

::gathalast
Koṭisatāni abhisamiṃsu, paṭhame dhammadesane.
::

::hangnum
5\.
::

::gatha1
Dutiyo navutikoṭīnaṃ, tatiyo saṭṭhikoṭiyo;
::

::gathalast
Bandhanāto pamocesi, satte {note:sampatte (ka.)} naramarū tadā.
::

::hangnum
6\.
::

::gatha1
Sannipātā tayo āsuṃ, tisse lokagganāyake;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
7\.
::

::gatha1
Khīṇāsavasatasahassānaṃ, paṭhamo āsi samāgamo;
::

::gathalast
Navutisatasahassānaṃ, dutiyo āsi samāgamo.
::

::hangnum
8\.
::

::gatha1
Asītisatasahassānaṃ{pb:T:2.0508}{pb:M:2.0360}{pb:P:0.0049}, tatiyo āsi samāgamo;
::

::gathalast
Khīṇāsavānaṃ vimalānaṃ, pupphitānaṃ vimuttiyā.
::

::hangnum
9\.
::

::gatha1
Ahaṃ tena samayena, sujāto nāma khattiyo;
::

::gathalast
Mahābhogaṃ chaḍḍayitvā, pabbajiṃ isipabbajaṃ.
::

::hangnum
10\.
::

::gatha1
Mayi {pb:V:2.0345} pabbajite sante, uppajji lokanāyako;
::

::gathalast
Buddhoti saddaṃ sutvāna, pīti me upapajjatha.
::

::hangnum
11\.
::

::gatha1
Dibbaṃ mandāravaṃ pupphaṃ, padumaṃ pārichattakaṃ;
::

::gathalast
Ubho hatthehi paggayha, dhunamāno upāgamiṃ.
::

::hangnum
12\.
::

::gatha1
Catuvaṇṇaparivutaṃ, tissaṃ lokagganāyakaṃ;
::

::gathalast
Tamahaṃ pupphaṃ gahetvā, matthake dhārayiṃ jinaṃ.
::

::hangnum
13\.
::

::gatha1
Sopi maṃ buddho byākāsi, janamajjhe nisīdiya;
::

::gathalast
‘‘Dvenavute ito kappe, ayaṃ buddho bhavissati.
::

::hangnum
14\.
::

::gatha1
‘‘Padhānaṃ {pb:T:2.0509} padahitvāna…pe… hessāma sammukhā imaṃ’’.
::

::hangnum
15\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
16\.
::

::gatha1
Khemakaṃ nāma nagaraṃ, janasandho nāma khattiyo;
::

::gathalast
Padumā nāma janikā, tissassa ca mahesino.
::

::hangnum
17\.
::

::gatha1
Sattavassasahassāni, agāraṃ ajjha so vasi;
::

::gathalast
Guhāsela nārisaya nisabhā {note:kumudo nāḷiyo padumo (ka.)}, tayo pāsādamuttamā.
::

::hangnum
18\.
::

::gatha1
Samatiṃsasahassāni, nāriyo samalaṅkatā;
::

::gathalast
Subhaddānāmikā nārī, ānando nāma atrajo.
::

::hangnum
19\.
::

::gatha1
Nimitte caturo disvā, assayānena nikkhami;
::

::gathalast
Anūnaaṭṭhamāsāni, padhānaṃ padahī jino.
::

::hangnum
20\.
::

::gatha1
Brahmunā yācito santo, tisso lokagganāyako;
::

::gathalast
Vatti cakkaṃ mahāvīro, yasavatiyamuttame.
::

::hangnum
21\.
::

::gatha1
Brahmadevo udayo ca, ahesuṃ aggasāvakā;
::

::gathalast
Samaṅgo nāmupaṭṭhāko, tissassa ca mahesino.
::

::hangnum
22\.
::

::gatha1
Phussā {pb:M:2.0361} ceva sudattā ca, ahesuṃ aggasāvikā;
::

::gathalast
Bodhi tassa bhagavato, asanoti pavuccati.
::

::hangnum
23\.
::

::gatha1
Sambalo ca sirimā ceva, ahesuṃ aggupaṭṭhakā;
::

::gathalast
Kisāgotamī upasenā, ahesuṃ aggupaṭṭhikā.
::

::hangnum
24\.
::

::gatha1
So {pb:T:2.0511} buddho saṭṭhiratano, ahu uccattane jino;
::

::gathalast
Anūpamo asadiso, himavā viya dissati.
::

::hangnum
25\.
::

::gatha1
Tassāpi atulatejassa, āyu āsi anuttaro;
::

::gathalast
Vassasatasahassāni, loke aṭṭhāsi cakkhumā.
::

::hangnum
26\.
::

::gatha1
Uttamaṃ {pb:V:2.0346} pavaraṃ seṭṭhaṃ, anubhotvā mahāyasaṃ;
::

::gathalast
Jalitvā aggikkhandhova, nibbuto so sasāvako.
::

::hangnum
27\.
::

::gatha1
Valāhakova {pb:P:0.0050} anilena, sūriyena viya ussavo;
::

::gathalast
Andhakārova padīpena, nibbuto so sasāvako.
::

::hangnum
28\.
::

::gatha1
Tisso jinavaro buddho, nandārāmamhi nibbuto;
::

::gathalast
Tatthevassa jinathūpo, tīṇiyojanamuggatoti.
::

::centre
Tissassa bhagavato vaṃso sattarasamo.
::

### 20. Phussabuddhavaṃso

::hangnum
1\.
::

::gatha1
Tattheva maṇḍakappamhi, ahu satthā anuttaro;
::

::gathalast
Anupamo asamasamo, phusso lokagganāyako.
::

::hangnum
2\.
::

::gatha1
Sopi sabbaṃ tamaṃ hantvā, vijaṭetvā mahājaṭaṃ;
::

::gathalast
Sadevakaṃ tappayanto, abhivassi amatambunā.
::

::hangnum
3\.
::

::gatha1
Dhammacakkaṃ pavattente, phusse nakkhattamaṅgale;
::

::gathalast
Koṭisatasahassānaṃ, paṭhamābhisamayo ahu.
::

::hangnum
4\.
::

::gatha1
Navutisatasahassānaṃ{pb:T:2.0512}, dutiyābhisamayo ahu;
::

::gathalast
Asītisatasahassānaṃ, tatiyābhisamayo ahu.
::

::hangnum
5\.
::

::gatha1
Sannipātā tayo āsuṃ, phussassāpi mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
6\.
::

::gatha1
Saṭṭhisatasahassānaṃ{pb:M:2.0362}, paṭhamo āsi samāgamo;
::

::gathalast
Paññāsasatasahassānaṃ, dutiyo āsi samāgamo.
::

::hangnum
7\.
::

::gatha1
Cattārīsasatasahassānaṃ, tatiyo āsi samāgamo;
::

::gathalast
Anupādā vimuttānaṃ, vocchinnapaṭisandhinaṃ.
::

::hangnum
8\.
::

::gatha1
Ahaṃ tena samayena, vijitāvī nāma khattiyo;
::

::gathalast
Chaḍḍayitvā mahārajjaṃ, pabbajiṃ tassa santike.
::

::hangnum
9\.
::

::gatha1
Sopi {pb:V:2.0347} maṃ buddho byākāsi, phusso lokagganāyako;
::

::gathalast
‘‘Dvenavute ito kappe, ayaṃ buddho bhavissati.
::

::hangnum
10\.
::

::gatha1
‘‘Padhānaṃ padahitvāna…pe… {pb:T:2.0513} hessāma sammukhā imaṃ’’.
::

::hangnum
11\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
12\.
::

::gatha1
Suttantaṃ {pb:T:2.0514} vinayañcāpi, navaṅgaṃ satthusāsanaṃ;
::

::gathalast
Sabbaṃ pariyāpuṇitvā, sobhayiṃ jinasāsanaṃ.
::

::hangnum
13\.
::

::gatha1
Tatthappamatto {pb:P:0.0051} viharanto, brahmaṃ bhāvetva bhāvanaṃ;
::

::gathalast
Abhiññāsu pāramiṃ gantvā, brahmalokamagañchahaṃ.
::

::hangnum
14\.
::

::gatha1
Kāsikaṃ nāma nagaraṃ, jayaseno nāma khattiyo;
::

::gathalast
Sirimā nāma janikā, phussassāpi mahesino.
::

::hangnum
15\.
::

::gatha1
Navavassasahassāni, agāraṃ ajjha so vasi;
::

::gathalast
Garuḷapakkha haṃsa suvaṇṇabhārā, tayo pāsādamuttamā.
::

::hangnum
16\.
::

::gatha1
Tiṃsaitthisahassāni, nāriyo samalaṅkatā;
::

::gathalast
Kisāgotamī nāma nārī, anūpamo nāma atrajo.
::

::hangnum
17\.
::

::gatha1
Nimitte caturo disvā, hatthiyānena nikkhami;
::

::gathalast
Chamāsaṃ padhānacāraṃ, acarī purisuttamo.
::

::hangnum
18\.
::

::gatha1
Brahmunā yācito santo, phusso lokagganāyako;
::

::gathalast
Vatti cakkaṃ mahāvīro, migadāye naruttamo.
::

::hangnum
19\.
::

::gatha1
Surakkhito dhammaseno, ahesuṃ aggasāvakā;
::

::gathalast
Sabhiyo nāmupaṭṭhāko, phussassāpi mahesino.
::

::hangnum
20\.
::

::gatha1
Cālā {pb:M:2.0363} ca upacālā ca, ahesuṃ aggasāvikā;
::

::gathalast
Bodhi tassa bhagavato, āmaṇḍoti pavuccati.
::

::hangnum
21\.
::

::gatha1
Dhanañcayo visākho ca, ahesuṃ aggupaṭṭhakā;
::

::gathalast
Padumā ceva nāgā ca, ahesuṃ aggupaṭṭhikā.
::

::hangnum
22\.
::

::gatha1
Aṭṭhapaṇṇāsaratanaṃ{pb:T:2.0515}, sopi accuggato muni;
::

::gathalast
Sobhate sataraṃsīva, uḷurājāva pūrito.
::

::hangnum
23\.
::

::gatha1
Navutivassasahassāni, āyu vijjati tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
24\.
::

::gatha1
Ovaditvā {pb:V:2.0348} bahū satte, santāretvā bahū jane;
::

::gathalast
Sopi satthā atulayaso, nibbuto so sasāvako.
::

::hangnum
25\.
::

::gatha1
Phusso jinavaro satthā, senārāmamhi nibbuto;
::

::gathalast
Dhātuvitthārikaṃ āsi, tesu tesu padesatoti.
::

::centre
Phussassa bhagavato vaṃso aṭṭhārasamo.
::

### 21. Vipassībuddhavaṃso

::hangnum
1\.
::

::gatha1
Phussassa {pb:P:0.0052} ca aparena, sambuddho dvipaduttamo;
::

::gathalast
Vipassī nāma nāmena, loke uppajji cakkhumā.
::

::hangnum
2\.
::

::gatha1
Avijjaṃ sabbaṃ padāletvā, patto sambodhimuttamaṃ;
::

::gathalast
Dhammacakkaṃ pavattetuṃ, pakkāmi bandhumatīpuraṃ.
::

::hangnum
3\.
::

::gatha1
Dhammacakkaṃ pavattetvā, ubho bodhesi nāyako;
::

::gathalast
Gaṇanāya na vattabbo, paṭhamābhisamayo ahu.
::

::hangnum
4\.
::

::gatha1
Punāparaṃ amitayaso, tattha saccaṃ pakāsayi;
::

::gathalast
Caturāsītisahassānaṃ, dutiyābhisamayo ahu.
::

::hangnum
5\.
::

::gatha1
Caturāsītisahassāni{pb:T:2.0516}, sambuddhaṃ anupabbajuṃ;
::

::gathalast
Tesamārāmapattānaṃ, dhammaṃ desesi cakkhumā.
::

::hangnum
6\.
::

::gatha1
Sabbākārena {pb:M:2.0364} bhāsato, sutvā upanisādino {note:upanissā jino (syā. kaṃ.)};
::

::gathalast
Tepi dhammavaraṃ gantvā, tatiyābhisamayo ahu.
::

::hangnum
7\.
::

::gatha1
Sannipātā tayo āsuṃ, vipassissa mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
8\.
::

::gatha1
Aṭṭhasaṭṭhisatasahassānaṃ, paṭhamo āsi samāgamo;
::

::gathalast
Bhikkhusatasahassānaṃ, dutiyo āsi samāgamo.
::

::hangnum
9\.
::

::gatha1
Asītibhikkhusahassānaṃ, tatiyo āsi samāgamo;
::

::gathalast
Tattha bhikkhugaṇamajjhe, sambuddho atirocati.
::

::hangnum
10\.
::

::gatha1
Ahaṃ {pb:V:2.0349} tena samayena, nāgarājā mahiddhiko;
::

::gathalast
Atulo nāma nāmena, puññavanto jutindharo.
::

::hangnum
11\.
::

::gatha1
Nekānaṃ nāgakoṭīnaṃ, parivāretvānahaṃ tadā;
::

::gathalast
Vajjanto dibbaturiyehi, lokajeṭṭhaṃ upāgamiṃ.
::

::hangnum
12\.
::

::gatha1
Upasaṅkamitvā sambuddhaṃ, vipassiṃ lokanāyakaṃ;
::

::gathalast
Maṇimuttaratanakhacitaṃ, sabbābharaṇavibhūsitaṃ;
::

::gathalast
Nimantetvā dhammarājassa, suvaṇṇapīṭhamadāsahaṃ.
::

::hangnum
13\.
::

::gatha1
Sopi maṃ buddho byākāsi, saṅghamajjhe nisīdiya;
::

::gathalast
‘‘Ekanavutito kappe, ayaṃ buddho bhavissati.
::

::hangnum
14\.
::

::gatha1
‘‘Ahu {pb:T:2.0517} kapilavhayā rammā, nikkhamitvā tathāgato;
::

::gathalast
Padhānaṃ padahitvāna, katvā dukkarakārikaṃ.
::

::hangnum
15\.
::

::gatha1
‘‘Ajapālarukkhamūlasmiṃ{pb:P:0.0053}, nisīditvā tathāgato;
::

::gathalast
Tattha pāyāsaṃ paggayha, nerañjaramupehiti.
::

::hangnum
16\.
::

::gatha1
‘‘Nerañjarāya tīramhi, pāyāsaṃ ada so jino;
::

::gathalast
Paṭiyattavaramaggena, bodhimūlamupehiti.
::

::hangnum
17\.
::

::gatha1
‘‘Tato padakkhiṇaṃ katvā, bodhimaṇḍaṃ anuttaro;
::

::gathalast
Assatthamūle sambodhiṃ, bujjhissati mahāyaso.
::

::hangnum
18\.
::

::gatha1
‘‘Imassa janikā mātā, māyā nāma bhavissati;
::

::gathalast
Pitā suddhodano nāma, ayaṃ hessati gotamo.
::

::hangnum
19\.
::

::gatha1
‘‘Anāsavā {pb:M:2.0365} vītarāgā, santacittā samāhitā;
::

::gatha2
Kolito upatisso ca, aggā hessanti sāvakā;
::

::gathalast
Ānando nāmupaṭṭhāko, upaṭṭhissatimaṃ jinaṃ.
::

::hangnum
20\.
::

::gatha1
‘‘Khemā uppalavaṇṇā ca, aggā hessanti sāvikā;
::

::gatha2
Anāsavā vītarāgā, santacittā samāhitā;
::

::gathalast
Bodhi tassa bhagavato, assatthoti pavuccati.
::

::hangnum
21\.
::

::gatha1
‘‘Citto ca hatthāḷavako, aggā hessantupaṭṭhakā;
::

::gatha2
Nandamātā ca uttarā, aggā hessantupaṭṭhikā;
::

::gathalast
Āyu vassasataṃ tassa, gotamassa yasassino.
::

::hangnum
22\.
::

::gatha1
‘‘Idaṃ {pb:T:2.0518}{pb:V:2.0350} sutvāna vacanaṃ…pe… hessāma sammukhā imaṃ’’.
::

::hangnum
23\.
::

::gatha1
Tassāhaṃ vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
24\.
::

::gatha1
Nagaraṃ bandhumatī nāma, bandhumā nāma khattiyo;
::

::gathalast
Mātā bandhumatī nāma, vipassissa mahesino.
::

::hangnum
25\.
::

::gatha1
Aṭṭhavassasahassāni, agāraṃ ajjha so vasi;
::

::gathalast
Nando sunando sirimā, tayo pāsādamuttamā.
::

::hangnum
26\.
::

::gatha1
Ticattārīsasahassāni, nāriyo samalaṅkatā;
::

::gathalast
Sudassanā nāma sā nārī, samavattakkhandho nāma atrajo.
::

::hangnum
27\.
::

::gatha1
Nimitte caturo disvā, rathayānena nikkhami;
::

::gathalast
Anūnaaṭṭhamāsāni, padhānaṃ padahī jino.
::

::hangnum
28\.
::

::gatha1
Brahmunā {pb:T:2.0519} yācito santo, vipassī lokanāyako;
::

::gathalast
Vatti cakkaṃ mahāvīro, migadāye naruttamo.
::

::hangnum
29\.
::

::gatha1
Khaṇḍo ca tissanāmo ca, ahesuṃ aggasāvakā;
::

::gathalast
Asoko nāmupaṭṭhāko, vipassissa mahesino.
::

::hangnum
30\.
::

::gatha1
Candā ca candamittā ca, ahesuṃ aggasāvikā;
::

::gathalast
Bodhi tassa bhagavato, pāṭalīti pavuccati.
::

::hangnum
31\.
::

::gatha1
Punabbasumitto nāgo ca, ahesuṃ aggupaṭṭhakā;
::

::gathalast
Sirimā uttarā ceva, ahesuṃ aggupaṭṭhikā.
::

::hangnum
32\.
::

::gatha1
Asītihatthamubbedho{pb:M:2.0366}, vipassī lokanāyako;
::

::gathalast
Pabhā niddhāvati tassa, samantā sattayojane.
::

::hangnum
33\.
::

::gatha1
Asītivassasahassāni, āyu buddhassa tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
34\.
::

::gatha1
Bahudevamanussānaṃ, bandhanā parimocayi;
::

::gathalast
Maggāmaggañca ācikkhi, avasesaputhujjane.
::

::hangnum
35\.
::

::gatha1
Ālokaṃ {pb:P:0.0054} dassayitvāna, desetvā amataṃ padaṃ;
::

::gathalast
Jalitvā aggikkhandhova, nibbuto so sasāvako.
::

::hangnum
36\.
::

::gatha1
Iddhivaraṃ puññavaraṃ, lakkhaṇañca kusumitaṃ;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
37\.
::

::gatha1
Vipassī {pb:V:2.0351} jinavaro buddho, sumittārāmamhi nibbuto;
::

::gathalast
Tatthevassa thūpavaro, sattayojanamussitoti.
::

::centre
Vipassissa bhagavato vaṃso ekūnavīsatimo.
::

### 22. Sikhībuddhavaṃso

::hangnum
1\.
::

::gatha1
Vipassissa {pb:T:2.0520} aparena, sambuddho dvipaduttamo;
::

::gathalast
Sikhivhayo āsi jino, asamo appaṭipuggalo.
::

::hangnum
2\.
::

::gatha1
Mārasenaṃ pamadditvā, patto sambodhimuttamaṃ;
::

::gathalast
Dhammacakkaṃ pavattesi, anukampāya pāṇinaṃ.
::

::hangnum
3\.
::

::gatha1
Dhammacakkaṃ pavattente, sikhimhi jinapuṅgave {note:munipuṅgave (sī.)};
::

::gathalast
Koṭisatasahassānaṃ, paṭhamābhisamayo ahu.
::

::hangnum
4\.
::

::gatha1
Aparampi dhammaṃ desente, gaṇaseṭṭhe naruttame;
::

::gathalast
Navutikoṭisahassānaṃ, dutiyābhisamayo ahu.
::

::hangnum
5\.
::

::gatha1
Yamakapāṭihāriyañca {note:yamakaṃ pāṭihīrañca (sī.)}, dassayante sadevake;
::

::gathalast
Asītikoṭisahassānaṃ, tatiyābhisamayo ahu.
::

::hangnum
6\.
::

::gatha1
Sannipātā {pb:M:2.0367} tayo āsuṃ, sikhissāpi mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
7\.
::

::gatha1
Bhikkhusatasahassānaṃ, paṭhamo āsi samāgamo;
::

::gathalast
Asītibhikkhusahassānaṃ, dutiyo āsi samāgamo.
::

::hangnum
8\.
::

::gatha1
Sattatibhikkhusahassānaṃ, tatiyo āsi samāgamo;
::

::gathalast
Anupalitto padumaṃva, toyamhi sampavaḍḍhitaṃ.
::

::hangnum
9\.
::

::gatha1
Ahaṃ tena samayena, arindamo nāma khattiyo;
::

::gathalast
Sambuddhappamukhaṃ saṅghaṃ, annapānena tappayiṃ.
::

::hangnum
10\.
::

::gatha1
Bahuṃ {pb:T:2.0521} dussavaraṃ datvā, dussakoṭiṃ anappakaṃ;
::

::gathalast
Alaṅkataṃ hatthiyānaṃ, sambuddhassa adāsahaṃ.
::

::hangnum
11\.
::

::gatha1
Hatthiyānaṃ {pb:V:2.0352} nimminitvā, kappiyaṃ upanāmayiṃ;
::

::gathalast
Pūrayiṃ mānasaṃ mayhaṃ, niccaṃ daḷhamupaṭṭhitaṃ.
::

::hangnum
12\.
::

::gatha1
Sopi {pb:P:0.0055} maṃ buddho byākāsi, sikhī lokagganāyako;
::

::gathalast
‘‘Ekatiṃse ito kappe, ayaṃ buddho bhavissati.
::

::hangnum
13\.
::

::gatha1
‘‘Ahu kapilavhayā rammā…pe… {pb:T:2.0522} hessāma sammukhā imaṃ’’.
::

::hangnum
14\.
::

::gatha1
Tassāhaṃ vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
15\.
::

::gatha1
Nagaraṃ aruṇavatī nāma, aruṇo nāma khattiyo;
::

::gathalast
Pabhāvatī nāma janikā, sikhissāpi mahesino.
::

::hangnum
16\.
::

::gatha1
Sattavassasahassāni{pb:T:2.0523}, agāraṃ ajjha so vasi;
::

::gathalast
Sucandako giri vasabho {note:sucando girivahano (sī.)}, tayo pāsādamuttamā.
::

::hangnum
17\.
::

::gatha1
Catuvīsasahassāni, nāriyo samalaṅkatā;
::

::gathalast
Sabbakāmā nāma nārī, atulo nāma atrajo.
::

::hangnum
18\.
::

::gatha1
Nimitte caturo disvā, hatthiyānena nikkhami;
::

::gathalast
Aṭṭhamāsaṃ padhānacāraṃ, acarī purisuttamo.
::

::hangnum
19\.
::

::gatha1
Brahmunā {pb:M:2.0368} yācito santo, sikhī lokagganāyako;
::

::gathalast
Vatti cakkaṃ mahāvīro, migadāye naruttamo.
::

::hangnum
20\.
::

::gatha1
Abhibhū sambhavo ceva, ahesuṃ aggasāvakā;
::

::gathalast
Khemaṅkaro nāmupaṭṭhāko, sikhissāpi mahesino.
::

::hangnum
21\.
::

::gatha1
Sakhilā ca padumā ca, ahesuṃ aggasāvikā;
::

::gathalast
Bodhi tassa bhagavato, puṇḍarīkoti vuccati.
::

::hangnum
22\.
::

::gatha1
Sirivaḍḍho ca nando ca, ahesuṃ aggupaṭṭhakā;
::

::gathalast
Cittā ceva suguttā ca, ahesuṃ aggupaṭṭhikā.
::

::hangnum
23\.
::

::gatha1
Uccattanena so buddho, sattatihatthamuggato;
::

::gathalast
Kañcanagghiyasaṅkāso, dvattiṃsavaralakkhaṇo.
::

::hangnum
24\.
::

::gatha1
Tassāpi byāmappabhā kāyā, divārattiṃ nirantaraṃ;
::

::gathalast
Disodisaṃ niccharanti, tīṇiyojanaso pabhā.
::

::hangnum
25\.
::

::gatha1
Sattativassasahassāni, āyu tassa mahesino;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
26\.
::

::gatha1
Dhammameghaṃ {pb:T:2.0524}{pb:V:2.0353} pavassetvā, temayitvā sadevake;
::

::gathalast
Khemantaṃ pāpayitvāna, nibbuto so sasāvako.
::

::hangnum
27\.
::

::gatha1
Anubyañjanasampannaṃ, dvattiṃsavaralakkhaṇaṃ;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
28\.
::

::gatha1
Sikhī munivaro buddho, assārāmamhi nibbuto;
::

::gathalast
Tatthevassa thūpavaro, tīṇiyojanamuggatoti.
::

::centre
Sikhissa bhagavato vaṃso vīsatimo.
::

### 23. Vessabhūbuddhavaṃso

::hangnum
1\.
::

::gatha1
Tattheva {pb:P:0.0056} maṇḍakappamhi, asamo appaṭipuggalo;
::

::gathalast
Vessabhū nāma nāmena, loke uppajji nāyako {note:so jino (syā. kaṃ. ka.)}.
::

::hangnum
2\.
::

::gatha1
Ādittaṃ {pb:M:2.0369} vata rāgaggi, taṇhānaṃ vijitaṃ tadā;
::

::gathalast
Nāgova bandhanaṃ chetvā, patto sambodhimuttamaṃ.
::

::hangnum
3\.
::

::gatha1
Dhammacakkaṃ pavattente, vessabhūlokanāyake;
::

::gathalast
Asītikoṭisahassānaṃ, paṭhamābhisamayo ahu.
::

::hangnum
4\.
::

::gatha1
Pakkante cārikaṃ raṭṭhe, lokajeṭṭhe narāsabhe;
::

::gathalast
Sattatikoṭisahassānaṃ, dutiyābhisamayo ahu.
::

::hangnum
5\.
::

::gatha1
Mahādiṭṭhiṃ vinodento, pāṭiheraṃ karoti so;
::

::gathalast
Samāgatā naramarū, dasasahassī sadevake.
::

::hangnum
6\.
::

::gatha1
Mahāacchariyaṃ {pb:T:2.0525} disvā, abbhutaṃ lomahaṃsanaṃ;
::

::gathalast
Devā ceva manussā ca, bujjhare saṭṭhikoṭiyo.
::

::hangnum
7\.
::

::gatha1
Sannipātā tayo āsuṃ, vessabhussa mahesino;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
8\.
::

::gatha1
Asītibhikkhusahassānaṃ, paṭhamo āsi samāgamo;
::

::gathalast
Sattatibhikkhusahassānaṃ, dutiyo āsi samāgamo.
::

::hangnum
9\.
::

::gatha1
Saṭṭhibhikkhusahassānaṃ{pb:V:2.0354}, tatiyo āsi samāgamo;
::

::gathalast
Jarādibhayabhītānaṃ, orasānaṃ mahesino.
::

::hangnum
10\.
::

::gatha1
Ahaṃ tena samayena, sudassano nāma khattiyo;
::

::gatha2
Nimantetvā mahāvīraṃ, dānaṃ datvā mahārahaṃ;
::

::gathalast
Annapānena vatthena, sasaṅghaṃ jina pūjayiṃ.
::

::hangnum
11\.
::

::gatha1
Tassa buddhassa asamassa, cakkaṃ vattitamuttamaṃ;
::

::gathalast
Sutvāna paṇitaṃ dhammaṃ, pabbajjamabhirocayiṃ.
::

::hangnum
12\.
::

::gatha1
Mahādānaṃ pavattetvā, rattindivamatandito;
::

::gathalast
Pabbajjaṃ guṇasampannaṃ, pabbajiṃ jinasantike.
::

::hangnum
13\.
::

::gatha1
Ācāraguṇasampanno, vattasīlasamāhito;
::

::gathalast
Sabbaññutaṃ gavesanto, ramāmi jinasāsane.
::

::hangnum
14\.
::

::gatha1
Saddhāpītiṃ upagantvā, buddhaṃ vandāmi sattharaṃ;
::

::gathalast
Pīti uppajjati mayhaṃ, bodhiyāyeva kāraṇā.
::

::hangnum
15\.
::

::gatha1
Anivattamānasaṃ {pb:M:2.0370} ñatvā, sambuddho etadabravi;
::

::gathalast
‘‘Ekatiṃse ito kappe, ayaṃ buddho bhavissati.
::

::hangnum
16\.
::

::gatha1
‘‘Ahu {pb:T:2.0526} kapilavhayā rammā…pe… hessāma sammukhā imaṃ’’.
::

::hangnum
17\.
::

::gatha1
Tassāhaṃ {pb:P:0.0057} vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
18\.
::

::gatha1
Anomaṃ nāma nagaraṃ, suppatīto nāma khattiyo;
::

::gathalast
Mātā yasavatī nāma, vessabhussa mahesino.
::

::hangnum
19\.
::

::gatha1
Cha ca vassasahassāni, agāraṃ ajjha so vasi;
::

::gathalast
Ruci suruci rativaḍḍhano, tayo pāsādamuttamā.
::

::hangnum
20\.
::

::gatha1
Anūnatiṃsasahassāni, nāriyo samalaṅkatā;
::

::gathalast
Sucittā nāma sā nārī, suppabuddho nāma atrajo.
::

::hangnum
21\.
::

::gatha1
Nimitte caturo disvā, sivikāyābhinikkhami;
::

::gathalast
Chamāsaṃ padhānacāraṃ, acarī purisuttamo.
::

::hangnum
22\.
::

::gatha1
Brahmunā {pb:T:2.0528} yācito santo, vessabhūlokanāyako;
::

::gathalast
Vatti cakkaṃ mahāvīro, aruṇārāme naruttamo.
::

::hangnum
23\.
::

::gatha1
Soṇo {pb:V:2.0355} ca uttaro ceva, ahesuṃ aggasāvakā;
::

::gathalast
Upasanto nāmupaṭṭhāko, vessabhussa mahesino.
::

::hangnum
24\.
::

::gatha1
Rāmā {note:dāmā (sī.)} ceva samālā ca, ahesuṃ aggasāvikā;
::

::gathalast
Bodhi tassa bhagavato, mahāsāloti vuccati.
::

::hangnum
25\.
::

::gatha1
Sotthiko ceva rambho ca, ahesuṃ aggupaṭṭhakā;
::

::gathalast
Gotamī sirimā ceva, ahesuṃ aggupaṭṭhikā.
::

::hangnum
26\.
::

::gatha1
Saṭṭhiratanamubbedho, hemayūpasamūpamo;
::

::gathalast
Kāyā niccharati rasmi, rattiṃva pabbate sikhī.
::

::hangnum
27\.
::

::gatha1
Saṭṭhivassasahassāni, āyu tassa mahesino;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
28\.
::

::gatha1
Dhammaṃ {pb:M:2.0371} vitthārikaṃ katvā, vibhajitvā mahājanaṃ;
::

::gathalast
Dhammanāvaṃ ṭhapetvāna, nibbuto so sasāvako.
::

::hangnum
29\.
::

::gatha1
Dassaneyyaṃ sabbajanaṃ, vihāraṃ iriyāpathaṃ;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
30\.
::

::gatha1
Vessabhū jinavaro satthā, khemārāmamhi nibbuto;
::

::gathalast
Dhātuvitthārikaṃ āsi, tesu tesu padesatoti.
::

::centre
Vessabhussa bhagavato vaṃso ekavīsatimo.
::

### 24. Kakusandhabuddhavaṃso

::hangnum
1\.
::

::gatha1
Vessabhussa {pb:T:2.0529}{pb:P:0.0058} aparena, sambuddho dvipaduttamo;
::

::gathalast
Kakusandho nāma nāmena, appameyyo durāsado.
::

::hangnum
2\.
::

::gatha1
Ugghāṭetvā sabbabhavaṃ, cariyāya pāramiṃ gato;
::

::gathalast
Sīhova pañjaraṃ bhetvā, patto sambodhimuttamaṃ.
::

::hangnum
3\.
::

::gatha1
Dhammacakkaṃ pavattente, kakusandhe lokanāyake;
::

::gathalast
Cattārīsakoṭisahassānaṃ, dhammābhisamayo ahu.
::

::hangnum
4\.
::

::gatha1
Antalikkhamhi {pb:V:2.0356} ākāse, yamakaṃ katvā vikubbanaṃ;
::

::gathalast
Tiṃsakoṭisahassānaṃ, bodhesi devamānuse.
::

::hangnum
5\.
::

::gatha1
Naradevassa yakkhassa, catusaccappakāsane;
::

::gathalast
Dhammābhisamayo tassa, gaṇanāto asaṅkhiyo.
::

::hangnum
6\.
::

::gatha1
Kakusandhassa bhagavato, eko āsi samāgamo;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
7\.
::

::gatha1
Cattālīsasahassānaṃ, tadā āsi samāgamo;
::

::gathalast
Dantabhūmimanuppattānaṃ, āsavārigaṇakkhayā.
::

::hangnum
8\.
::

::gatha1
Ahaṃ tena samayena, khemo nāmāsi khattiyo;
::

::gathalast
Tathāgate jinaputte, dānaṃ datvā anappakaṃ.
::

::hangnum
9\.
::

::gatha1
Pattañca cīvaraṃ datvā, añjanaṃ madhulaṭṭhikaṃ;
::

::gathalast
Imetaṃ patthitaṃ sabbaṃ, paṭiyādemi varaṃ varaṃ.
::

::hangnum
10\.
::

::gatha1
Sopi {pb:T:2.0530}{pb:M:2.0372} maṃ buddho byākāsi, kakusandho vināyako;
::

::gathalast
‘‘Imamhi bhaddake kappe, ayaṃ buddho bhavissati.
::

::hangnum
11\.
::

::gatha1
‘‘Ahu kapilavhayā rammā…pe… {pb:T:2.0531} hessāma sammukhā imaṃ’’.
::

::hangnum
12\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
13\.
::

::gatha1
Nagaraṃ khemāvatī nāma, khemo nāmāsahaṃ tadā;
::

::gathalast
Sabbaññutaṃ gavesanto, pabbajiṃ tassa santike.
::

::hangnum
14\.
::

::gatha1
Brāhmaṇo aggidatto ca, āsi buddhassa so pitā;
::

::gathalast
Visākhā nāma janikā, kakusandhassa satthuno.
::

::hangnum
15\.
::

::gatha1
Vasate tattha kheme pure, sambuddhassa mahākulaṃ;
::

::gathalast
Narānaṃ pavaraṃ seṭṭhaṃ, jātimantaṃ mahāyasaṃ.
::

::hangnum
16\.
::

::gatha1
Catuvassasahassāni, agāraṃ ajjha so vasi;
::

::gathalast
Kāma {pb:T:2.0532} -kāmavaṇṇa-kāmasuddhināmā {note:suci suruci rativaddhananāmakā (sī.)}, tayo pāsādamuttamā.
::

::hangnum
17\.
::

::gatha1
Samatiṃsasahassāni{pb:P:0.0059}, nāriyo samalaṅkatā;
::

::gathalast
Rocinī nāma sā nārī, uttaro nāma atrajo.
::

::hangnum
18\.
::

::gatha1
Nimitte caturo disvā, rathayānena nikkhami;
::

::gathalast
Anūnaaṭṭhamāsāni, padhānaṃ padahī jino.
::

::hangnum
19\.
::

::gatha1
Brahmunā {pb:V:2.0357} yācito santo, kakusandho vināyako;
::

::gathalast
Vatti cakkaṃ mahāvīro, migadāye naruttamo.
::

::hangnum
20\.
::

::gatha1
Vidhuro ca sañjīvo ca, ahesuṃ aggasāvakā;
::

::gathalast
Buddhijo nāmupaṭṭhāko, kakusandhassa satthuno.
::

::hangnum
21\.
::

::gatha1
Sāmā ca campānāmā ca, ahesuṃ aggasāvikā;
::

::gathalast
Bodhi tassa bhagavato, sirīsoti pavuccati.
::

::hangnum
22\.
::

::gatha1
Accuto ca sumano ca, ahesuṃ aggupaṭṭhakā;
::

::gathalast
Nandā ceva sunandā ca, ahesuṃ aggupaṭṭhikā.
::

::hangnum
23\.
::

::gatha1
Cattālīsaratanāni{pb:M:2.0373}, accuggato mahāmuni;
::

::gathalast
Kanakappabhā niccharati, samantā dasayojanaṃ.
::

::hangnum
24\.
::

::gatha1
Cattālīsavassasahassāni, āyu tassa mahesino;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
25\.
::

::gatha1
Dhammāpaṇaṃ pasāretvā, naranārīnaṃ sadevake;
::

::gathalast
Naditvā {pb:T:2.0533} sīhanādaṃva, nibbuto so sasāvako.
::

::hangnum
26\.
::

::gatha1
Aṭṭhaṅgavacanasampanno, acchiddāni nirantaraṃ;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
27\.
::

::gatha1
Kakusandho jinavaro, khemārāmamhi nibbuto;
::

::gathalast
Tatthevassa thūpavaro, gāvutaṃ nabhamuggatoti.
::

::centre
Kakusandhassa bhagavato vaṃso dvāvīsatimo.
::

### 25. Koṇāgamanabuddhavaṃso

::hangnum
1\.
::

::gatha1
Kakusandhassa {pb:P:0.0060} aparena, sambuddho dvipaduttamo;
::

::gathalast
Koṇāgamano nāma jino, lokajeṭṭho narāsabho.
::

::hangnum
2\.
::

::gatha1
Dasadhamme pūrayitvāna, kantāraṃ samatikkami;
::

::gathalast
Pavāhiya malaṃ sabbaṃ, patto sambodhimuttamaṃ.
::

::hangnum
3\.
::

::gatha1
Dhammacakkaṃ {pb:V:2.0358} pavattente, koṇāgamananāyake;
::

::gathalast
Tiṃsakoṭisahassānaṃ, paṭhamābhisamayo ahu.
::

::hangnum
4\.
::

::gatha1
Pāṭihīraṃ karonte ca, paravādappamaddane;
::

::gathalast
Vīsatikoṭisahassānaṃ, dutiyābhisamayo ahu.
::

::hangnum
5\.
::

::gatha1
Tato vikubbanaṃ katvā, jino devapuraṃ gato;
::

::gathalast
Vasate tattha sambuddho, silāya paṇḍukambale.
::

::hangnum
6\.
::

::gatha1
Pakaraṇe satta desento, vassaṃ vasati so muni;
::

::gathalast
Dasakoṭisahassānaṃ, tatiyābhisamayo ahu.
::

::hangnum
7\.
::

::gatha1
Tassāpi {pb:T:2.0534} devadevassa, eko āsi samāgamo;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
8\.
::

::gatha1
Tiṃsabhikkhusahassānaṃ{pb:M:2.0374}, tadā āsi samāgamo;
::

::gathalast
Oghānamatikkantānaṃ, bhijjitānañca maccuyā.
::

::hangnum
9\.
::

::gatha1
Ahaṃ tena samayena, pabbato nāma khattiyo;
::

::gathalast
Mittāmaccehi sampanno, anantabalavāhano.
::

::hangnum
10\.
::

::gatha1
Sambuddhadassanaṃ gantvā, sutvā dhammamanuttaraṃ;
::

::gathalast
Nimantetvā sajinasaṅghaṃ, dānaṃ datvā yadicchakaṃ.
::

::hangnum
11\.
::

::gatha1
Paṭṭuṇṇaṃ cīnapaṭṭañca, koseyyaṃ kambalampi ca;
::

::gathalast
Sovaṇṇapādukañceva, adāsiṃ satthusāvake.
::

::hangnum
12\.
::

::gatha1
Sopi maṃ buddho byākāsi, saṅghamajjhe nisīdiya;
::

::gathalast
‘‘Imamhi bhaddake kappe, ayaṃ buddho bhavissati.
::

::hangnum
13\.
::

::gatha1
‘‘Ahu kapilavhayā rammā…pe… {pb:T:2.0535} hessāma sammukhā imaṃ’’.
::

::hangnum
14\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
15\.
::

::gatha1
Sabbaññutaṃ gavesanto, dānaṃ datvā naruttame;
::

::gathalast
Ohāyāhaṃ mahārajjaṃ, pabbajiṃ jinasantike {note:tassa santike (sī.)}.
::

::hangnum
16\.
::

::gatha1
Nagaraṃ sobhavatī nāma, sobho nāmāsi khattiyo;
::

::gathalast
Vasate tattha nagare, sambuddhassa mahākulaṃ.
::

::hangnum
17\.
::

::gatha1
Brāhmaṇo {pb:P:0.0061} yaññadatto ca, āsi buddhassa so pitā;
::

::gathalast
Uttarā nāma janikā, koṇāgamanassa satthuno.
::

::hangnum
18\.
::

::gatha1
Tīṇi {pb:V:2.0359} vassasahassāni, agāraṃ ajjha so vasi;
::

::gathalast
Tusitasantusitasantuṭṭhā, tayo pāsādamuttamā.
::

::hangnum
19\.
::

::gatha1
Anūnasoḷasasahassāni, nāriyo samalaṅkatā;
::

::gathalast
Rucigattā nāma nārī, satthavāho nāma atrajo.
::

::hangnum
20\.
::

::gatha1
Nimitte caturo disvā, hatthiyānena nikkhami;
::

::gathalast
Chamāsaṃ padhānacāraṃ, acarī purisuttamo.
::

::hangnum
21\.
::

::gatha1
Brahmunā {pb:M:2.0375} yācito santo, koṇāgamananāyako;
::

::gathalast
Vatti cakkaṃ mahāvīro, migadāye naruttamo.
::

::hangnum
22\.
::

::gatha1
Bhiyyaso uttaro nāma, ahesuṃ aggasāvakā;
::

::gathalast
Sotthijo nāmupaṭṭhāko, koṇāgamanassa satthuno.
::

::hangnum
23\.
::

::gatha1
Samuddā {pb:T:2.0537} uttarā ceva, ahesuṃ aggasāvikā;
::

::gathalast
Bodhi tassa bhagavato, udumbaroti pavuccati.
::

::hangnum
24\.
::

::gatha1
Uggo ca somadevo ca, ahesuṃ aggupaṭṭhakā;
::

::gathalast
Sīvalā ceva sāmā ca, ahesuṃ aggupaṭṭhikā.
::

::hangnum
25\.
::

::gatha1
Uccattanena so buddho, tiṃsahatthasamuggato;
::

::gathalast
Ukkāmukhe yathā kambu, evaṃ raṃsīhi maṇḍito.
::

::hangnum
26\.
::

::gatha1
Tiṃsavassasahassāni, āyu buddhassa tāvade;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
27\.
::

::gatha1
Dhammacetiṃ samussetvā, dhammadussavibhūsitaṃ;
::

::gathalast
Dhammapupphaguḷaṃ katvā, nibbuto so sasāvako.
::

::hangnum
28\.
::

::gatha1
Mahāvilāso tassa jano, siridhammappakāsano;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
29\.
::

::gatha1
Koṇāgamano sambuddho, pabbatārāmamhi nibbuto;
::

::gathalast
Dhātuvitthārikaṃ āsi, tesu tesu padesatoti.
::

::centre
Koṇāgamanassa bhagavato vaṃso tevīsatimo.
::

### 26. Kassapabuddhavaṃso

::hangnum
1\.
::

::gatha1
Koṇāgamanassa {pb:V:2.0360}{pb:P:0.0062} aparena, sambuddho dvipaduttamo;
::

::gathalast
Kassapo nāma gottena, dhammarājā pabhaṅkaro.
::

::hangnum
2\.
::

::gatha1
Sañchaḍḍitaṃ {pb:T:2.0538} kulamūlaṃ, bahvannapānabhojanaṃ;
::

::gatha2
Datvāna yācake dānaṃ, pūrayitvāna mānasaṃ;
::

::gathalast
Usabhova āḷakaṃ bhetvā, patto sambodhimuttamaṃ.
::

::hangnum
3\.
::

::gatha1
Dhammacakkaṃ {pb:M:2.0376} pavattente, kassape lokanāyake;
::

::gathalast
Vīsakoṭisahassānaṃ, paṭhamābhisamayo ahu.
::

::hangnum
4\.
::

::gatha1
Catumāsaṃ yadā buddho, loke carati cārikaṃ;
::

::gathalast
Dasakoṭisahassānaṃ, dutiyābhisamayo ahu.
::

::hangnum
5\.
::

::gatha1
Yamakaṃ vikubbanaṃ katvā, ñāṇadhātuṃ pakittayi;
::

::gathalast
Pañcakoṭisahassānaṃ, tatiyābhisamayo ahu.
::

::hangnum
6\.
::

::gatha1
Sudhammā devapure ramme, tattha dhammaṃ pakittayi;
::

::gathalast
Tīṇikoṭisahassānaṃ, devānaṃ bodhayī jino.
::

::hangnum
7\.
::

::gatha1
Naradevassa yakkhassa, apare dhammadesane;
::

::gathalast
Etesānaṃ abhisamayā, gaṇanāto asaṅkhiyā.
::

::hangnum
8\.
::

::gatha1
Tassāpi devadevassa, eko āsi samāgamo;
::

::gathalast
Khīṇāsavānaṃ vimalānaṃ, santacittāna tādinaṃ.
::

::hangnum
9\.
::

::gatha1
Vīsabhikkhusahassānaṃ, tadā āsi samāgamo;
::

::gathalast
Atikkantabhavantānaṃ, hirisīlena tādinaṃ.
::

::hangnum
10\.
::

::gatha1
Ahaṃ tadā māṇavako, jotipāloti vissuto;
::

::gathalast
Ajjhāyako mantadharo, tiṇṇaṃ vedāna pāragū.
::

::hangnum
11\.
::

::gatha1
Lakkhaṇe {pb:T:2.0539} itihāse ca, sadhamme pāramiṃ gato;
::

::gathalast
Bhūmantalikkhakusalo, katavijjo anāvayo.
::

::hangnum
12\.
::

::gatha1
Kassapassa bhagavato, ghaṭikāro nāmupaṭṭhāko;
::

::gathalast
Sagāravo sappatisso, nibbuto tatiye phale.
::

::hangnum
13\.
::

::gatha1
Ādāya {pb:V:2.0361} maṃ ghaṭīkāro, upagañchi kassapaṃ jinaṃ;
::

::gathalast
Tassa dhammaṃ suṇitvāna, pabbajiṃ tassa santike.
::

::hangnum
14\.
::

::gatha1
Āraddhavīriyo hutvā, vattāvattesu kovido;
::

::gathalast
Na kvaci parihāyāmi, pūresiṃ jinasāsanaṃ.
::

::hangnum
15\.
::

::gatha1
Yāvatā buddhabhaṇitaṃ, navaṅgaṃ jinasāsanaṃ;
::

::gathalast
Sabbaṃ pariyāpuṇitvāna, sobhayiṃ jinasāsanaṃ.
::

::hangnum
16\.
::

::gatha1
Mama acchariyaṃ disvā, sopi buddho viyākari;
::

::gathalast
‘‘Imamhi bhaddake kappe, ayaṃ buddho bhavissati.
::

::hangnum
17\.
::

::gatha1
‘‘Ahu {pb:M:2.0377}{pb:P:0.0063} kapilavhayā rammā, nikkhamitvā tathāgato;
::

::gathalast
Padhānaṃ padahitvāna, katvā dukkarakārikaṃ.
::

::hangnum
18\.
::

::gatha1
‘‘Ajapālarukkhamūle, nisīditvā tathāgato;
::

::gathalast
Tattha pāyāsaṃ paggayha, nerañjaramupehiti.
::

::hangnum
19\.
::

::gatha1
‘‘Nerañjarāya tīramhi, pāyāsaṃ paribhuñjiya;
::

::gathalast
Paṭiyattavaramaggena, bodhimūlamupehiti.
::

::hangnum
20\.
::

::gatha1
‘‘Tato padakkhiṇaṃ katvā, bodhimaṇḍaṃ anuttaro;
::

::gatha2
Aparājitaṭṭhānamhi {note:aparājitanisabhaṭṭhāne (ka.)}, bodhipallaṅkamuttame;
::

::gathalast
Pallaṅkena nisīditvā, bujjhissati mahāyaso.
::

::hangnum
21\.
::

::gatha1
‘‘Imassa {pb:T:2.0540} janikā mātā, māyā nāma bhavissati;
::

::gathalast
Pitā suddhodano nāma, ayaṃ hessati gotamo.
::

::hangnum
22\.
::

::gatha1
‘‘Anāsavā vītarāgā, santacittā samāhitā;
::

::gathalast
Kolito upatisso ca, aggā hessanti sāvakā;
::

::gathalast
Ānando nāmupaṭṭhāko, upaṭṭhissatimaṃ jinaṃ.
::

::hangnum
23\.
::

::gatha1
‘‘Khemā uppalavaṇṇā ca, aggā hessanti sāvikā;
::

::gatha2
Anāsavā santacittā, vītarāgā samāhitā;
::

::gathalast
Bodhi tassa bhagavato, assatthoti pavuccati.
::

::hangnum
24\.
::

::gatha1
‘‘Citto hatthāḷavako ca, aggā hessantupaṭṭhakā;
::

::gathalast
Nandamātā ca uttarā, aggā hessantupaṭṭhikā’’.
::

::hangnum
25\.
::

::gatha1
Idaṃ sutvāna vacanaṃ, assamassa mahesino;
::

::gathalast
Āmoditā naramarū, buddhabījaṃ kira ayaṃ.
::

::hangnum
26\.
::

::gatha1
Ukkuṭṭhisaddā {pb:V:2.0362} pavattanti, apphoṭenti hasanti ca;
::

::gathalast
Katañjalī namassanti, dasasahassī sadevakā.
::

::hangnum
27\.
::

::gatha1
‘‘Yadimassa lokanāthassa, virajjhissāma sāsanaṃ;
::

::gathalast
Anāgatamhi addhāne, hessāma sammukhā imaṃ.
::

::hangnum
28\.
::

::gatha1
‘‘Yathā manussā nadiṃ tarantā, paṭititthaṃ virajjhiya;
::

::gathalast
Heṭṭhā titthe gahetvāna, uttaranti mahānadiṃ.
::

::hangnum
29\.
::

::gatha1
‘‘Evameva {pb:T:2.0541}{pb:M:2.0378} mayaṃ sabbe, yadi muñcāmimaṃ jinaṃ;
::

::gathalast
Anāgatamhi addhāne, hessāma sammukhā imaṃ’’.
::

::hangnum
30\.
::

::gatha1
Tassāpi vacanaṃ sutvā, bhiyyo cittaṃ pasādayiṃ;
::

::gathalast
Uttariṃ vatamadhiṭṭhāsiṃ, dasapāramipūriyā.
::

::hangnum
31\.
::

::gatha1
Evamahaṃ saṃsaritvā, parivajjento anācaraṃ;
::

::gathalast
Dukkarañca kataṃ mayhaṃ, bodhiyāyeva kāraṇā.
::

::hangnum
32\.
::

::gatha1
Nagaraṃ bārāṇasī nāma, kikī nāmāsi khattiyo;
::

::gathalast
Vasate tattha nagare, sambuddhassa mahākulaṃ.
::

::hangnum
33\.
::

::gatha1
Brāhmaṇo brahmadattova, āsi buddhassa so pitā;
::

::gathalast
Dhanavatī nāma janikā, kassapassa mahesino.
::

::hangnum
34\.
::

::gatha1
Duve {pb:P:0.0064} vassasahassāni, agāraṃ ajjha so vasi;
::

::gathalast
Haṃso yaso sirinando, tayo pāsādamuttamā.
::

::hangnum
35\.
::

::gatha1
Tisoḷasasahassāni, nāriyo samalaṅkatā;
::

::gathalast
Sunandā nāma sā nārī, vijitaseno nāma atrajo.
::

::hangnum
36\.
::

::gatha1
Nimitte caturo disvā, pāsādenābhinikkhami;
::

::gathalast
Sattāhaṃ padhānacāraṃ, acarī purisuttamo.
::

::hangnum
37\.
::

::gatha1
Brahmunā yācito santo, kassapo lokanāyako;
::

::gathalast
Vatti cakkaṃ mahāvīro, migadāye naruttamo.
::

::hangnum
38\.
::

::gatha1
Tisso ca bhāradvājo ca, ahesuṃ aggasāvakā;
::

::gathalast
Sabbamitto nāmupaṭṭhāko, kassapassa mahesino.
::

::hangnum
39\.
::

::gatha1
Anuḷā {pb:T:2.0542} uruveḷā ca, ahesuṃ aggasāvikā;
::

::gathalast
Bodhi tassa bhagavato, nigrodhoti pavuccati.
::

::hangnum
40\.
::

::gatha1
Sumaṅgalo {pb:V:2.0363} ghaṭikāro ca, ahesuṃ aggupaṭṭhakā;
::

::gathalast
Vicitasenā bhaddā {note:bhadrā (ka.)} ca, ahesuṃ aggupaṭṭhikā.
::

::hangnum
41\.
::

::gatha1
Uccattanena so buddho, vīsatiratanuggato;
::

::gathalast
Vijjulaṭṭhīva ākāse, candova gahapūrito.
::

::hangnum
42\.
::

::gatha1
Vīsativassasahassāni{pb:M:2.0379}, āyu tassa mahesino;
::

::gathalast
Tāvatā tiṭṭhamāno so, tāresi janataṃ bahuṃ.
::

::hangnum
43\.
::

::gatha1
Dhammataḷākaṃ māpayitvā, sīlaṃ datvā vilepanaṃ;
::

::gathalast
Dhammadussaṃ nivāsetvā, dhammamālaṃ vibhajjiya.
::

::hangnum
44\.
::

::gatha1
Dhammavimalamādāsaṃ, ṭhapayitvā mahājane;
::

::gathalast
Keci nibbānaṃ patthentā, passantu me alaṅkaraṃ.
::

::hangnum
45\.
::

::gatha1
Sīlakañcukaṃ datvāna, jhānakavacavammitaṃ;
::

::gathalast
Dhammacammaṃ pārupitvā, datvā sannāhamuttamaṃ.
::

::hangnum
46\.
::

::gatha1
Satiphalakaṃ datvāna, tikhiṇañāṇakuntimaṃ;
::

::gathalast
Dhammakhaggavaraṃ datvā, sīlasaṃsaggamaddanaṃ.
::

::hangnum
47\.
::

::gatha1
Tevijjābhūsanaṃ datvāna, āveḷaṃ caturo phale;
::

::gathalast
Chaḷabhiññābharaṇaṃ datvā, dhammapupphapiḷandhanaṃ.
::

::hangnum
48\.
::

::gatha1
Saddhammapaṇḍaracchattaṃ, datvā pāpanivāraṇaṃ;
::

::gathalast
Māpayitvābhayaṃ pupphaṃ, nibbuto so sasāvako.
::

::hangnum
49\.
::

::gatha1
Eso {pb:T:2.0543} hi sammāsambuddho, appameyyo durāsado;
::

::gathalast
Eso hi dhammaratano, svākkhāto ehipassiko.
::

::hangnum
50\.
::

::gatha1
Eso hi saṅgharatano, suppaṭipanno anuttaro;
::

::gathalast
Sabbaṃ tamantarahitaṃ, nanu rittā sabbasaṅkhārā.
::

::hangnum
51\.
::

::gatha1
Mahākassapo jino satthā, setabyārāmamhi nibbuto;
::

::gathalast
Tatthevassa jinathūpo, yojanubbedhamuggatoti.
::

::centre
Kassapassa bhagavato vaṃso catuvīsatimo.
::

### 27. Gotamabuddhavaṃso

::hangnum
1\.
::

::gatha1
Ahametarahi {pb:V:2.0364}{pb:P:0.0065} sambuddho {note:buddho (sī.)}, gotamo sakyavaḍḍhano;
::

::gathalast
Padhānaṃ padahitvāna, patto sambodhimuttamaṃ.
::

::hangnum
2\.
::

::gatha1
Brahmunā {pb:M:2.0380} yācito santo, dhammacakkaṃ pavattayiṃ;
::

::gathalast
Aṭṭhārasannaṃ koṭīnaṃ, paṭhamābhisamayo ahu.
::

::hangnum
3\.
::

::gatha1
Tato parañca desente, naradevasamāgame;
::

::gathalast
Gaṇanāya na vattabbo, dutiyābhisamayo ahu.
::

::hangnum
4\.
::

::gatha1
Idhevāhaṃ etarahi, ovadiṃ mama atrajaṃ;
::

::gathalast
Gaṇanāya na vattabbo, tatiyābhisamayo ahu.
::

::hangnum
5\.
::

::gatha1
Ekosi sannipāto me, sāvakānaṃ mahesinaṃ;
::

::gathalast
Aḍḍhateḷasasatānaṃ, bhikkhūnāsi samāgamo.
::

::hangnum
6\.
::

::gatha1
Virocamāno vimalo, bhikkhusaṅghassa majjhago;
::

::gathalast
Dadāmi patthitaṃ sabbaṃ, maṇīva sabbakāmado.
::

::hangnum
7\.
::

::gatha1
Phalamākaṅkhamānānaṃ{pb:T:2.0544}, bhavacchandajahesinaṃ;
::

::gathalast
Catusaccaṃ pakāsemi, anukampāya pāṇinaṃ.
::

::hangnum
8\.
::

::gatha1
Dasavīsasahassānaṃ, dhammābhisamayo ahu;
::

::gathalast
Ekadvinnaṃ abhisamayo, gaṇanāto asaṅkhiyo.
::

::hangnum
9\.
::

::gatha1
Vitthārikaṃ bāhujaññaṃ, iddhaṃ phītaṃ suphullitaṃ;
::

::gathalast
Idha mayhaṃ sakyamunino, sāsanaṃ suvisodhitaṃ.
::

::hangnum
10\.
::

::gatha1
Anāsavā vītarāgā, santacittā samāhitā;
::

::gathalast
Bhikkhūnekasatā sabbe, parivārenti maṃ sadā.
::

::hangnum
11\.
::

::gatha1
Idāni ye etarahi, jahanti mānusaṃ bhavaṃ;
::

::gathalast
Appattamānasā sekhā, te bhikkhū viññugarahitā.
::

::hangnum
12\.
::

::gatha1
Ariyañca saṃthomayantā, sadā dhammaratā janā;
::

::gathalast
Bujjhissanti satimanto, saṃsārasaritaṃ gatā.
::

::hangnum
13\.
::

::gatha1
Nagaraṃ kapilavatthu me, rājā suddhodano pitā;
::

::gathalast
Mayhaṃ janettikā mātā, māyādevīti vuccati.
::

::hangnum
14\.
::

::gatha1
Ekūnatiṃsavassāni{pb:V:2.0365}, agāraṃ ajjhahaṃ vasiṃ;
::

::gathalast
Rammo surammo subhako, tayo pāsādamuttamā.
::

::hangnum
15\.
::

::gatha1
Cattārīsasahassāni, nāriyo samalaṅkatā;
::

::gathalast
Bhaddakañcanā nāma nārī, rāhulo nāma atrajo.
::

::hangnum
16\.
::

::gatha1
Nimitte {pb:M:2.0381} caturo disvā, assayānena nikkhamiṃ;
::

::gathalast
Chabbassaṃ {pb:T:2.0545} padhānacāraṃ, acariṃ dukkaraṃ ahaṃ.
::

::hangnum
17\.
::

::gatha1
Bārāṇasiyaṃ {pb:P:0.0066} isipatane, cakkaṃ pavattitaṃ mayā;
::

::gathalast
Ahaṃ gotamasambuddho, saraṇaṃ sabbapāṇinaṃ.
::

::hangnum
18\.
::

::gatha1
Kolito upatisso ca, dve bhikkhū aggasāvakā;
::

::gathalast
Ānando nāmupaṭṭhāko, santikāvacaro mama;
::

::gathalast
Khemā uppalavaṇṇā ca, bhikkhunī aggasāvikā.
::

::hangnum
19\.
::

::gatha1
Citto hatthāḷavako ca, aggupaṭṭhākupāsakā;
::

::gathalast
Nandamātā ca uttarā, aggupaṭṭhikupāsikā.
::

::hangnum
20\.
::

::gatha1
Ahaṃ assatthamūlamhi, patto sambodhimuttamaṃ;
::

::gathalast
Byāmappabhā sadā mayhaṃ, soḷasahatthamuggatā.
::

::hangnum
21\.
::

::gatha1
Appaṃ vassasataṃ āyu, idānetarahi vijjati;
::

::gathalast
Tāvatā tiṭṭhamānohaṃ, tāremi janataṃ bahuṃ.
::

::hangnum
22\.
::

::gatha1
Ṭhapayitvāna dhammukkaṃ, pacchimaṃ janabodhanaṃ;
::

::gatha2
Ahampi nacirasseva, saddhiṃ sāvakasaṅghato;
::

::gathalast
Idheva parinibbissaṃ, aggī vāhārasaṅkhayā.
::

::hangnum
23\.
::

::gatha1
Tāni ca atulatejāni, imāni ca dasabalāni {note:yasabalāni (aṭṭha.)};
::

::gathalast
Ayañca guṇadhāraṇo deho, dvattiṃsavaralakkhaṇavicitto.
::

::hangnum
24\.
::

::gatha1
Dasa disā pabhāsetvā, sataraṃsīva chappabhā;
::

::gathalast
Sabbaṃ tamantarahissanti, nanu rittā sabbasaṅkhārāti.
::

::centre
Gotamassa bhagavato vaṃso pañcavīsatimo.
::

### 28. Buddhapakiṇṇakakaṇḍaṃ

::hangnum
1\.
::

::gatha1
Aparimeyyito {pb:T:2.0546}{pb:V:2.0366} kappe, caturo āsuṃ vināyakā;
::

::gatha2
Taṇhaṅkaro medhaṅkaro, athopi saraṇaṅkaro;
::

::gathalast
Dīpaṅkaro ca sambuddho, ekakappamhi te jinā.
::

::hangnum
2\.
::

::gatha1
Dīpaṅkarassa {pb:M:2.0382} aparena, koṇḍañño nāma nāyako;
::

::gathalast
Ekova ekakappamhi, tāresi janataṃ bahuṃ.
::

::hangnum
3\.
::

::gatha1
Dīpaṅkarassa bhagavato, koṇḍaññassa ca satthuno;
::

::gathalast
Etesaṃ antarā kappā, gaṇanāto asaṅkhiyā.
::

::hangnum
4\.
::

::gatha1
Koṇḍaññassa aparena, maṅgalo nāma nāyako;
::

::gathalast
Tesampi antarā kappā, gaṇanāto asaṅkhiyā.
::

::hangnum
5\.
::

::gatha1
Maṅgalo ca sumano ca, revato sobhito muni;
::

::gathalast
Tepi buddhā ekakappe, cakkhumanto pabhaṅkarā.
::

::hangnum
6\.
::

::gatha1
Sobhitassa {pb:P:0.0067} aparena, anomadassī mahāyaso;
::

::gathalast
Tesampi antarā kappā, gaṇanāto asaṅkhiyā.
::

::hangnum
7\.
::

::gatha1
Anomadassī padumo, nārado cāpi nāyako;
::

::gathalast
Tepi buddhā ekakappe, tamantakārakā munī.
::

::hangnum
8\.
::

::gatha1
Nāradassa aparena, padumuttaro nāma nāyako;
::

::gathalast
Ekakappamhi uppanno, tāresi janataṃ bahuṃ.
::

::hangnum
9\.
::

::gatha1
Nāradassa bhagavato, padumuttarassa satthuno;
::

::gathalast
Tesampi antarā kappā, gaṇanāto asaṅkhiyā.
::

::hangnum
10\.
::

::gatha1
Kappasatasahassamhi{pb:T:2.0547}, eko āsi mahāmuni;
::

::gathalast
Padumuttaro lokavidū, āhutīnaṃ paṭiggaho.
::

::hangnum
11\.
::

::gatha1
Tiṃsakappasahassamhi, duve āsuṃ vināyakā {note:āsiṃsu nāyakā (syā. ka.)};
::

::gathalast
Sumedho ca sujāto ca, orato padumuttarā.
::

::hangnum
12\.
::

::gatha1
Aṭṭhārase kappasate, tayo āsuṃ vināyakā {note:āsiṃsu nāyakā (syā. ka.)};
::

::gathalast
Piyadassī atthadassī, dhammadassī ca nāyakā.
::

::hangnum
13\.
::

::gatha1
Orato {pb:V:2.0367} ca sujātassa, sambuddhā dvipaduttamā;
::

::gathalast
Ekakappamhi te buddhā, loke appaṭipuggalā.
::

::hangnum
14\.
::

::gatha1
Catunnavutito kappe, eko āsi mahāmuni;
::

::gathalast
Siddhattho so lokavidū, sallakatto anuttaro.
::

::hangnum
15\.
::

::gatha1
Dvenavute {pb:M:2.0383} ito kappe, duve āsuṃ vināyakā;
::

::gathalast
Tisso phusso ca sambuddhā, asamā appaṭipuggalā.
::

::hangnum
16\.
::

::gatha1
Ekanavutito kappe, vipassī nāma nāyako;
::

::gathalast
Sopi buddho kāruṇiko, satte mocesi bandhanā.
::

::hangnum
17\.
::

::gatha1
Ekatiṃse ito kappe, duve āsuṃ vināyakā;
::

::gathalast
Sikhī ca vessabhū ceva, asamā appaṭipuggalā.
::

::hangnum
18\.
::

::gatha1
Imamhi bhaddake kappe, tayo āsuṃ vināyakā;
::

::gathalast
Kakusandho koṇāgamano, kassapo cāpi nāyako.
::

::hangnum
19\.
::

::gatha1
Ahametarahi sambuddho, metteyyo cāpi hessati;
::

::gathalast
Etepime {pb:T:2.0548} pañca buddhā, dhīrā lokānukampakā.
::

::hangnum
20\.
::

::gatha1
Etesaṃ dhammarājūnaṃ, aññesaṃnekakoṭinaṃ;
::

::gathalast
Ācikkhitvāna taṃ maggaṃ, nibbutā te sasāvakāti.
::

::centre
Buddhapakiṇṇakakaṇḍaṃ niṭṭhitaṃ.
::

### 29. Dhātubhājanīyakathā

::hangnum
1\.
::

::gatha1
Mahāgotamo {pb:P:0.0068} jinavaro, kusināramhi nibbuto;
::

::gathalast
Dhātuvitthārikaṃ āsi, tesu tesu padesato.
::

::hangnum
2\.
::

::gatha1
Eko ajātasattussa, eko vesāliyā pure;
::

::gathalast
Eko kapilavatthusmiṃ, eko ca allakappake.
::

::hangnum
3\.
::

::gatha1
Eko ca rāmagāmamhi, eko ca veṭhadīpake;
::

::gathalast
Eko pāveyyake malle, eko ca kosinārake.
::

::hangnum
4\.
::

::gatha1
Kumbhassa {pb:V:2.0368} thūpaṃ kāresi, brāhmaṇo doṇasavhayo;
::

::gathalast
Aṅgārathūpaṃ kāresuṃ, moriyā tuṭṭhamānasā.
::

::hangnum
5\.
::

::gatha1
Aṭṭha sārīrikā thūpā, navamo kumbhacetiyo;
::

::gathalast
Aṅgārathūpo dasamo, tadāyeva patiṭṭhito.
::

::hangnum
6\.
::

::gatha1
Uṇhīsaṃ catasso dāṭhā, akkhakā dve ca dhātuyo;
::

::gathalast
Asambhinnā imā satta, sesā bhinnāva dhātuyo.
::

::hangnum
7\.
::

::gatha1
Mahantā {pb:M:2.0384} muggamattā ca {note:muggamāsāva (ka.)}, majjhimā bhinnataṇḍulā;
::

::gathalast
Khuddakā sāsapamattā ca, nānāvaṇṇā ca dhātuyo.
::

::hangnum
8\.
::

::gatha1
Mahantā suvaṇṇavaṇṇā ca, muttavaṇṇā ca majjhimā;
::

::gathalast
Khuddakā makulavaṇṇā ca, soḷasadoṇamattikā.
::

::hangnum
9\.
::

::gatha1
Mahantā pañca nāḷiyo, nāḷiyo pañca majjhimā;
::

::gathalast
Khuddakā cha nāḷī ceva, etā sabbāpi dhātuyo.
::

::hangnum
10\.
::

::gatha1
Uṇhīsaṃ sīhaḷe dīpe, brahmaloke ca vāmakaṃ;
::

::gathalast
Sīhaḷe dakkhiṇakkhañca, sabbāpetā patiṭṭhitā.
::

::hangnum
11\.
::

::gatha1
Ekā dāṭhā tidasapure, ekā nāgapure ahu;
::

::gathalast
Ekā gandhāravisaye, ekā kaliṅgarājino.
::

::hangnum
12\.
::

::gatha1
Cattālīsasamā {pb:T:2.0549} dantā, kesā lomā ca sabbaso;
::

::gathalast
Devā hariṃsu ekekaṃ, cakkavāḷaparamparā.
::

::hangnum
13\.
::

::gatha1
Vajirāyaṃ bhagavato, patto daṇḍañca cīvaraṃ;
::

::gathalast
Nivāsanaṃ kulaghare, paccattharaṇaṃ kapilavhaye {note:silavhaye (syā.)}.
::

::hangnum
14\.
::

::gatha1
Pāṭaliputtapuramhi, karaṇaṃ kāyabandhanaṃ;
::

::gathalast
Campāyudakasāṭiyaṃ, uṇṇalomañca kosale.
::

::hangnum
15\.
::

::gatha1
Kāsāvaṃ brahmaloke ca, veṭhanaṃ tidase pure;
::

::gathalast
Nisīdanaṃ avantīsu, raṭṭhe {note:devaraṭṭhe (syā.)} attharaṇaṃ tadā.
::

::hangnum
16\.
::

::gatha1
Araṇī ca mithilāyaṃ, videhe parisāvanaṃ;
::

::gathalast
Vāsi {pb:P:0.0069} sūcigharañcāpi, indapatthapure tadā.
::

::hangnum
17\.
::

::gatha1
Parikkhārā avasesā, janapade aparantake;
::

::gathalast
Paribhuttāni muninā, akaṃsu manujā tadā.
::

::hangnum
18\.
::

::gatha1
Dhātuvitthārikaṃ {pb:V:2.0369} āsi, gotamassa mahesino;
::

::gathalast
Pāṇīnaṃ anukampāya, ahu porāṇikaṃ tadāti.
::

::centre
Dhātubhājanīyakathā niṭṭhitā.
::

::centre
Buddhavaṃsoniṭṭhito.
::
